<html><head></head><body><a href="#" name="s_3_3">3. finanční matematika (úročení)<br><br></a><div class="pad">
                    
                    <b>Představte si spotřebitelský úvěr s následujícími parametry: výše úvěru 800 000 Kč, splatnost 30 let. Klient volí mezi dvěma možnostmi: úrokovou sazbou 2,1 % p.a. bez poplatku za správu úvěrového účtu, nebo 2,0 % p.a. s poplatkem za správu úvěrového účtu ve výši 150 Kč měsíčně. Ostatní smluvní podmínky jsou u obou variant shodné. Kterou variantu klientovi doporučíte, pokud chcete minimalizovat jeho náklady?</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">2,0 % p.a. s poplatkem za správu ve výši 150 Kč měsíčně.</td></tr><tr><td class="letter correct_qq corlated" bgcolor="#1EED82">B</td><td class="answer">2,1 % p.a. bez poplatku za správu.</td></tr><tr><td class="letter">C</td><td class="answer">Mezi oběma variantami není finanční rozdíl.</td></tr><tr><td class="letter">D</td><td class="answer">Ze zadaných hodnot není možné otázku zodpovědět.</td></tr></tbody></table>
<hr>
 
 

                 </div>
            <br><div class="pad">
                    
                    <b>Co se ve finanční matematice označuje pojmem "složené úročení"?</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">postup výpočtu úroku, při kterém se částky úroku dále neúročí, úrok se počítá stále z počáteční jistiny,</td></tr><tr><td class="letter correct_qq corlated" bgcolor="#1EED82">B</td><td class="answer">postup výpočtu úroku, při kterém se po uplynutí každého úrokovacího období přičte úrok za toto období k úročené částce a v dalších úrokovacích obdobích se spolu s ní také dále úročí,</td></tr><tr><td class="letter">C</td><td class="answer">postup výpočtu úroku, při kterém se předpokládá rok dlouhý 360 dnů a měsíc dlouhý 30 dnů; označuje se také jako metoda 360/360,</td></tr><tr><td class="letter">D</td><td class="answer">postup výpočtu úroku, při kterém se předpokládá rok dlouhý 360 dnů a měsíc dlouhý skutečný počet dnů; označuje se také jako metoda ACT/360.</td></tr></tbody></table>
<hr>
 
 

                 </div>
            <br><div class="pad">
                    
                    <b>Úroková sazba kreditních karet se často používá s dovětkem "p.m." (např. 1,99 % p.m.). O jakou úrokovou míru se jedná?</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">měsíční,</td></tr><tr><td class="letter">B</td><td class="answer">roční,</td></tr><tr><td class="letter">C</td><td class="answer">kvartální,</td></tr><tr><td class="letter">D</td><td class="answer">jedná se o sankční sazbu pro případ prodlení s řádnou splátkou.</td></tr></tbody></table>
<hr>
 
 

                 </div>
            <br><div class="pad">
                    
                    <b>Při jinak stejných parametrech úvěru - kterou sazbu zvolíte, pokud chcete minimalizovat náklady na úvěr?</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">1,89 % p.m.,</td></tr><tr><td class="letter correct_qq corlated" bgcolor="#1EED82">B</td><td class="answer">2,09 % p.a.,</td></tr><tr><td class="letter">C</td><td class="answer">1,99 % p.q.,</td></tr><tr><td class="letter">D</td><td class="answer">3,1 % p.s.</td></tr></tbody></table>
<hr>
 
 

                 </div>
            <br><div class="pad">
                    
                    <b>Pojem "jednoduché úročení" ve finanční matematice označuje:</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">postup výpočtu úroku, při kterém se po uplynutí každého úrokovacího období přičte úrok za toto období k úročené částce a v dalších úrokovacích obdobích se spolu s ní také dále úročí,</td></tr><tr><td class="letter correct_qq corlated" bgcolor="#1EED82">B</td><td class="answer">postup výpočtu úroku, při kterém se částky úroku dále neúročí, úrok se počítá stále z počáteční jistiny,</td></tr><tr><td class="letter">C</td><td class="answer">postup výpočtu úroku, při kterém se předpokládá rok dlouhý 360 dnů a měsíc dlouhý 30 dnů,</td></tr><tr><td class="letter">D</td><td class="answer">postup výpočtu úroku, při kterém se předpokládá rok dlouhý 360 dnů a měsíc o délce rovné skutečnému počtu dnů v měsíci.</td></tr></tbody></table>
<hr>
 
 

                 </div>
            <br><div class="pad">
                    
                    <b>Které tvrzení o jednoduchém úročení je pravdivé? </b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">Úrok se vypočítává vždy pouze z počáteční jistiny.</td></tr><tr><td class="letter">B</td><td class="answer">Do výpočtu úroku vstupují i úroky z předchozích úrokovacích období.</td></tr><tr><td class="letter">C</td><td class="answer">Doba splatnosti musí být vždy delší než úrokovací období.</td></tr><tr><td class="letter">D</td><td class="answer">Je to pouze teoretický koncept, který se v praxi již nepoužívá.</td></tr></tbody></table>
<hr>
 
 

                 </div>
            <br><div class="pad">
                    
                    <b>Spočítejte úroky z úvěru splatné první měsíc, když znáte následující parametry: výše úvěru 100 000 Kč, anuitní splácení, úrokový standard 360/360, úroková sazba 4,8 % p.a., splatnost 6 let, poplatek za zpracování úvěru splatný jednorázově v hotovosti po uzavření úvěrové smlouvy, ale ještě před čerpáním úvěru.</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">300 Kč,</td></tr><tr><td class="letter correct_qq corlated" bgcolor="#1EED82">B</td><td class="answer">400 Kč,</td></tr><tr><td class="letter">C</td><td class="answer">500 Kč,</td></tr><tr><td class="letter">D</td><td class="answer">600 Kč.</td></tr></tbody></table>
<hr>
 
 

                 </div>
            <br><div class="pad">
                    
                    <b>Jaké typy úročení jsou na finančním trhu využívány?</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">jednoduché a složené,</td></tr><tr><td class="letter">B</td><td class="answer">lineární a nelineární,</td></tr><tr><td class="letter">C</td><td class="answer">anuitní a perpetuitní,</td></tr><tr><td class="letter">D</td><td class="answer">progresivní a degresivní.</td></tr></tbody></table>
<hr>
 
 

                 </div>
            <br><div class="pad">
                    
                    <b>Tabulka, která obsahuje dlužné platby, lhůty a podmínky vztahující se ke splacení  těchto částek, rozčlenění každé splátky ukazující umořování jistiny, úrok vypočítaný na  základě úrokové sazby a veškeré dodatečné náklady, se nazývá:</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">tabulkou úročení,</td></tr><tr><td class="letter correct_qq corlated" bgcolor="#1EED82">B</td><td class="answer">tabulkou umoření,</td></tr><tr><td class="letter">C</td><td class="answer">tabulkou úvěrování,</td></tr><tr><td class="letter">D</td><td class="answer">tabulkou oddlužení.</td></tr></tbody></table>
<hr>
 
 

                 </div>
            <br></body></html>