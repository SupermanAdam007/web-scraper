<html><head></head><body><div class="pad">
                    
                    <br><h2>Společnost ABC auto s.r.o. zprostředkovala v souvislosti s prodejem osobního vozu Škoda Octavia Combi v ceně 399.000,- Kč kupujícímu panu Jiří K. smlouvu o spotřebitelském úvěru od nebankovního poskytovatele spotřebitelského úvěru společnosti Credit a.s. Kupní smlouva a smlouva o spotřebitelském úvěru byly sjednány dne 1. 9. 2017. Úhrada části kupní ceny předem činila 30 %, celková výše úvěru činí 279.300,- Kč, doba splácení 60 měsíců, měsíční splátka úvěru je 5.269,- Kč. Úroková sazba činí 4,99 %, RPSN 5,1 %.</h2><p><em>Případová studie</em></p><br><h3>Kolik činí částka, o kterou klient přeplatí úvěr?</h3><br><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">36.840,- Kč</td></tr><tr><td class="letter">B</td><td class="answer">119.700,- Kč</td></tr><tr><td class="letter">C</td><td class="answer">82.860,- Kč</td></tr><tr><td class="letter">D</td><td class="answer">13.937,- Kč</td></tr></tbody></table><br><h3>2. Společnost Credit a.s. váže poskytnutí spotřebitelského úvěru na sjednání povinného ručení a havarijního pojištění vozidla. Měsíční platba by činila 800 Kč, spoluúčast 10 %, přičemž pojištění by bylo určeno k zajištění splacení spotřebitelského úvěru. Je možné podmiňovat poskytnutí tohoto úvěru sjednáním pojištění?</h3><br><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">Ano</td></tr><tr><td class="letter">B</td><td class="answer">Ne</td></tr><tr><td class="letter">C</td><td class="answer">Ano, avšak poskytovatel nemůže spotřebitele omezovat ve výběru pojistitele.</td></tr><tr><td class="letter">D</td><td class="answer">Ano, avšak pouze pokud nebyla sjednána spoluúčast.</td></tr></tbody></table><br><h3>3. Má výše uvedené pojištění vliv na RPSN?</h3><br><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">Ano, RPSN se zvýší (na 11,5 %), protože sjednání pojištění je pro získání spotřebitelského úvěru povinné.  </td></tr><tr><td class="letter">B</td><td class="answer">Ne, pojištění nemá na výši RPSN nikdy vliv.</td></tr><tr><td class="letter">C</td><td class="answer">Ne. Sjednání pojištění je sice povinné, avšak p. Jiří si může vybrat, se kterou pojišťovnou pojištění uzavře.</td></tr><tr><td class="letter">D</td><td class="answer">Ano, ale zvýšení RPSN bude vždy zanedbatelné.</td></tr></tbody></table><br><h3>4. Pan Jiří s vozem dne 29. 12. 2018 havaroval, příčinou dopravní nehody byl smyk vozidla na namrzlé vozovce. Vozidlo se v důsledku havárie stalo nepojízdné. Pojišťovna na základě havarijního pojištění poskytla plnění ve výši zůstatkové ceny vozidla. P. Jiří by rád pojistné plnění využil na předčasné splacení úvěru, a to k 1. 3. 2019. Může tak učinit?</h3><br><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">Ano, vždy.</td></tr><tr><td class="letter">B</td><td class="answer">Ne.</td></tr><tr><td class="letter">C</td><td class="answer">Ano, ale pouze do výše zůstatkové hodnoty vozidla.</td></tr><tr><td class="letter">D</td><td class="answer">Ano, pokud je tato možnost stanovena ve smlouvě o spotřebitelském úvěru.</td></tr></tbody></table><br><h3>5. Společnost Credit a.s. převedla smlouvu o spotřebitelském úvěru na nového věřitele, společnost Debt Collect s.r.o. Na základě požadavku p. Jiřího předčasně splatit zbývající částku úvěru z pojistného plnění požaduje věřitel úhradu účelně vynaložených nákladů, které mu vzniknou v souvislosti s předčasným splacením, a to ve výši 56.000,- Kč. Které z následujících tvrzení platí?</h3><br><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">V tomto případě věřitel nemá právo na náhradu účelně vynaložených nákladů.</td></tr><tr><td class="letter">B</td><td class="answer">Výše účelně vynaložených nákladů nesmí přesáhnout 1 % z předčasně splacené části celkové výše spotřebitelského úvěru, tj. 2.026,83 Kč.</td></tr><tr><td class="letter">C</td><td class="answer">Výše účelně vynaložených nákladů nesmí přesáhnout 0,5 % z předčasně splacené části celkové výše spotřebitelského úvěru, tj. 1.013,42 Kč.</td></tr><tr><td class="letter">D</td><td class="answer">Výše účelně vynaložených nákladů nesmí přesáhnout 50.000,- Kč.</td></tr></tbody></table>
<hr>
 
 

                 </div>
            </body></html>