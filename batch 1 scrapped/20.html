<html><head></head><body><div class="pad">
                    
                    <br><h2>Slečna Marnivá by si ráda pořídila kreditní kartu na placení v zahraničí a podle svého tvrzení "by na ní měla ráda 50 tis. Kč". Slečna Marnivá je zaměstnaná a zůstatek jejího účtu po několik posledních let neklesá pod 200 tis. Kč. </h2><p><em>Případová studie</em></p><br><h3>Pokud bude slečně Marnivé bankou nabídnuta smlouva o kreditní kartě, půjde o spotřebitelský úvěr?</h3><br><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">Ano, půjde.</td></tr><tr><td class="letter">B</td><td class="answer">Nepůjde, jde o platební prostředek</td></tr><tr><td class="letter">C</td><td class="answer">Může jít, pokud výše RPSN překročí 10 %.</td></tr><tr><td class="letter">D</td><td class="answer">Může jít, pokud je bezúročné období kratší než 20 dnů.</td></tr></tbody></table><br><h3>Banka slečně Marnivé nabízí, že z každé platby kreditní kartou připíše 1 % na účet jejího penzijního připojištění, pokud slečna Marnivá má penzijní připojištění vedené u penzijní společnosti, kterou banka vlastní. Může takto banka postupovat?</h3><br><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">Ano, může.</td></tr><tr><td class="letter">B</td><td class="answer">Nemůže, jde o svázání poskytnutí kreditní karty s penzijním připojištěním, což je zakázáno.</td></tr><tr><td class="letter">C</td><td class="answer">Nemůže, požadavek na penzijní připojištění vedené u dceřiné společnosti banky je neopodstatněnou diskriminací, příspěvek musí být možné připsat i ke smlouvě vedené u jiné penzijní společnosti.</td></tr><tr><td class="letter">D</td><td class="answer">Nemůže, jde o nepovolenou kombinaci.</td></tr></tbody></table><br><h3>Jak by případný výše uvedený příspěvek ovlivnil RPSN smlouvy o kreditní kartě?</h3><br><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">Nijak by výši neovlivnil.</td></tr><tr><td class="letter">B</td><td class="answer">Nejde o spotřebitelský úvěr, tedy není nutné RPSN vypočítávat</td></tr><tr><td class="letter">C</td><td class="answer">Příspěvek není možný, tedy nemá na RPSN žádný vliv.</td></tr><tr><td class="letter">D</td><td class="answer">Při výše uvedeném úvěrovém limitu by se náklady snížily o 500 Kč, RPSN by tedy byla nižší.</td></tr></tbody></table><br><h3>Poplatek za vedení karty činí 100 Kč měsíčně, nebude však počítán v případě, pokud slečna Marnivá zaplatí s kartou min. 2 000,- Kč za měsíc. Jak by tento poplatek ovlivnil RPSN úvěru?</h3><br><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">Poplatek bude vstupovat do výpočtu RPSN, a to v plné roční výši.</td></tr><tr><td class="letter">B</td><td class="answer">Nijak, nejde o spotřebitelský úvěr, tedy není nutné RPSN vypočítávat.</td></tr><tr><td class="letter">C</td><td class="answer">Poplatek nebude vstupovat do výpočtu RPSN, když je možné se mu snadno vyhnout.</td></tr><tr><td class="letter">D</td><td class="answer">Poplatek bude do výpočtu RPSN vstupovat pouze v případě, kdy z historie plateb slečny Marnivé bude nepochybné, že za poslední rok měsíčně uvedenou částku kartou neplatí.</td></tr></tbody></table><br><h3>Uzavření smlouvy o kreditní kartě je bankou podmíněno vedením běžného účtu, minimální poplatek za vedení takového účtu je 50 Kč za měsíc, při aktivním užívání účtu však není účtován, což je i případ účtu slečny Marnivé. Kreditní kartu samostatně bez  zřízení běžného účtu banka nenabízí. Jak by poplatek za vedení účtu ovlivnil RPSN úvěru?</h3><br><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">Nijak, takovou smlouvu za daných okolností nelze uzavřít.</td></tr><tr><td class="letter">B</td><td class="answer">Poplatek by vstupoval do výpočtu RPSN, a to v plné roční výši.</td></tr><tr><td class="letter">C</td><td class="answer">Nijak, nejde o spotřebitelský úvěr, tedy není nutné RPSN vypočítávat.</td></tr><tr><td class="letter">D</td><td class="answer">Nijak, protože v případě slečny Marnivé jí není účtován vzhledem k jejímu aktivnímu využívání účtu.</td></tr></tbody></table>
<hr>
 
 

                 </div>
            </body></html>