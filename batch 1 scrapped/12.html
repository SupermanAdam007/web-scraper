<html><head></head><body><div class="pad">
                    
                    <br><h2>Pan Faust je svobodný a bezdětný, žije v domácnosti sám. Je podnikatel a vlastní byt v Praze v hodnotě 4.500.000,- Kč. Uvádí, že má čistý příjem ve výši 35.000,- Kč, ale jeho původ nechce sdělit. Dále uvádí, že jeho měsíční výdaje jsou ve výši 10.000,- Kč. Rád by si půjčil 400.000,- na nákup automobilu, když tento úvěr chce splácet max. 5 let. Je ochoten poskytnout svůj byt jako zástavu.</h2><p><em>Případová studie</em></p><br><h3>Je nutné dále ověřovat si informace o příjmech pana Fausta?</h3><br><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">Ano, v dané situaci je nutné tyto informace ověřit.</td></tr><tr><td class="letter">B</td><td class="answer">Není, sdělení žadatele a čestné prohlášení o jejich pravdivosti postačí.</td></tr><tr><td class="letter">C</td><td class="answer">Postačí ověření vlastnictví nemovitosti v katastru nemovitostí, příjmy a výdaje žadatele v této situaci nehrají žádnou roli.</td></tr><tr><td class="letter">D</td><td class="answer">Postačí ověření výdajů žadatele, a to s ohledem na výši jeho majetku nehraje žádnou roli.</td></tr></tbody></table><br><h3>Lze panu Faustovi v takovéto situaci nabídnout spotřebitelský úvěr?</h3><br><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">Nelze.</td></tr><tr><td class="letter">B</td><td class="answer">Lze, pokud  podepíše čestné prohlášení o výši svých příjmů a výdajů. </td></tr><tr><td class="letter">C</td><td class="answer">Lze, vzhledem k hodnotě nemovitosti nemusí prokazovat výši svých příjmů.</td></tr><tr><td class="letter">D</td><td class="answer">Lze, pokud bude ochoten podepsat směnku na 1.000.000,- Kč.</td></tr></tbody></table><br><h3>Změní na situaci něco, pokud pan Faust předloží daňová přiznání za poslední dva roky, podle kterých má příjmy z podnikání ve výši 300.000,- Kč ročně a uplatňuje výdajový paušál ve výši 80%?</h3><br><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">Nezmění, jeho finanční situaci nelze bez dalšího považovat za vhodnou k poskytnutí úvěru s výše uvedenými parametry.</td></tr><tr><td class="letter">B</td><td class="answer">Změní, lze mu poskytnout úvěr s nižším úrokem.</td></tr><tr><td class="letter">C</td><td class="answer">Změní, vzhledem k využití výdajového paušálu lze usuzovat, že jeho příjmy jsou dostatečné ke splácení úvěru.</td></tr><tr><td class="letter">D</td><td class="answer">Nezmění, vzhledem k hodnotě vlastněné nemovitosti nehraje výše příjmů žadatele žádnou roli.</td></tr></tbody></table><br><h3>Poskytovatel spotřebitelského úvěru panu Faustovi nakonec sdělil, že jím prokázané příjmy nejsou postačující k poskytnutí úvěru. Pan Faust navrhne, že jeho přítelkyně Diana by mohla být ručitelkou úvěru. Změnilo by ručení slečny Diany něco na závěru o úvěruschopnosti pana Fausta?</h3><br><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">Nezměnilo z důvodu, že ručení ani jiné zajištění nemá na závěr o úvěruschopnosti žadatele o úvěr vliv.</td></tr><tr><td class="letter">B</td><td class="answer">Změnilo za předpokladu, že slečna Diana prokáže příjmy v dostatečné výši.</td></tr><tr><td class="letter">C</td><td class="answer">Nezměnilo z důvodu, že slečna Diana není v příbuzenském stavu s panem Faustem.</td></tr><tr><td class="letter">D</td><td class="answer">Změnilo za předpokladu, že slečna Diana prokáže, že vlastní nemovitosti v hodnotě určené poskytovatelem úvěru přiměřeně k výši úvěru.</td></tr></tbody></table><br><h3>Panu Faustovi byl nabídnut spotřebitelský úvěr s úrokovou sazbou 6 % p.a. splatný za 5 let s měsíční anuitní splátkou ve výši 7 733,- Kč. Kolik pan Faust zaplatí na úrocích?</h3><br><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">64 tis. Kč    </td></tr><tr><td class="letter">B</td><td class="answer">60 tis. Kč       </td></tr><tr><td class="letter">C</td><td class="answer">120 tis. Kč      </td></tr><tr><td class="letter">D</td><td class="answer">175 tis. Kč</td></tr></tbody></table>
<hr>
 
 

                 </div>
            </body></html>