<html><head></head><body><div class="pad">
                    
                    <br><h2>Jiřina a Jindřich jsou manželé ve věku asi 50 let. Mají dvě děti, syna a dceru. Obě děti jsou již dospělé a žijí samostatně. Syn Petr začal před třemi lety podnikat, ale jeho podnikatelský záměr bohužel nevyšel. Petr se pokoušel nějakou dobu udržovat své podnikání v chodu i za cenu toho, že si postupně vzal několik spotřebitelských úvěrů. V tuto chvíli dluží 350 tis. Kč a své závazky nestačí splácet.
Rodiče dospěli k názoru, že v jeho případě se nejedná o nezodpovědnost, ale že se jedná o situaci, kdy se okolnosti nešťastně obrátily proti jejich synovi, a rozhodli se mu pomoci s úhradou všech těchto závazků.
Přišli se poradit, jakým způsobem by mohli synovi pomoci. Mají nějaké malé úspory, ale na úhradu synových dluhů nestačí. Ještě nedávno měli prostředků více, ale koupili si rodinný domek za 2 mil. Kč, ve kterém nyní žijí, a tato koupě je stála naprostou většinu úspor. Jsou připraveni si odpovídající částku (t.j. 350 tis. Kč) půjčit. 
Jindřich pracuje jako manažer ve větším obchodě s potravinami. Má pracovní poměr na dobu neurčitou a jeho čistá měsíční mzda činí asi 29 tis. Kč.
Jiřina měla před třemi lety úraz a je částečně invalidní. Má praxi jako účetní a proto někdy na dohodu o provedení práce vypomáhá s drobnou administrativou u svého bývalého zaměstnavatele. K invalidnímu důchodu II. stupně ve výši 5.713 Kč si tak měsíčně přivydělá asi 4 - 6 tis. Kč. Rodinný dům, který si manželé koupili, banka ocenila na 1,8 mil. Kč.</h2><p><em>Případová studie</em></p><br><h3>Jaký produkt klientům doporučíte?</h3><br><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">Americkou hypotéku</td></tr><tr><td class="letter">B</td><td class="answer">Úvěr ze stavebního spoření</td></tr><tr><td class="letter">C</td><td class="answer">Účelovou hypotéku</td></tr><tr><td class="letter">D</td><td class="answer">Kontokorent</td></tr></tbody></table><br><h3>Je možné poskytnout klientům prostředky, kterými by uhradili dluhy za svého syna?</h3><br><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">Ano.</td></tr><tr><td class="letter">B</td><td class="answer">Ne.</td></tr><tr><td class="letter">C</td><td class="answer">Ano, ale bude nutné tuto skutečnost utajit; klienti budou jako účel poskytovateli úvěru deklarovat koupi osobního automobilu.</td></tr><tr><td class="letter">D</td><td class="answer">Ano, ale pouze v případě, že syn bude v úvěrové smlouvě také figurovat jako spoludlužník.</td></tr></tbody></table><br><h3>Jakou výši příjmu banka pravděpodobně uzná pro účely posouzení úvěruschopnosti?</h3><br><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">asi 29.000 Kč</td></tr><tr><td class="letter">B</td><td class="answer">asi 34.713 Kč</td></tr><tr><td class="letter">C</td><td class="answer">asi 38.000 Kč až 40.000 Kč</td></tr><tr><td class="letter">D</td><td class="answer">asi 11.000 Kč</td></tr></tbody></table><br><h3>Jaké bude LTV požadovaného úvěru, pokud bude zajištěn rodinným domkem klientů?</h3><br><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">19,4 %</td></tr><tr><td class="letter">B</td><td class="answer">1.650.000 Kč</td></tr><tr><td class="letter">C</td><td class="answer">350.000 Kč</td></tr><tr><td class="letter">D</td><td class="answer">17,5 %</td></tr></tbody></table><br><h3>Co bude mj. ovlivňovat výši RPSN?</h3><br><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">Výše a počet sjednaných splátek.</td></tr><tr><td class="letter">B</td><td class="answer">Způsob, jakým bude tento úvěr klienty nakonec vyčerpán (zdali najednou, nebo postupně).</td></tr><tr><td class="letter">C</td><td class="answer">Výše příjmů klientů.</td></tr><tr><td class="letter">D</td><td class="answer">Sjednané smluvní pokuty.</td></tr></tbody></table>
<hr>
 
 

                 </div>
            </body></html>