<p><a href="/zsu/elearning/otazka/zkouska_id/2/otazka_id/1258">1. Jiřina a Jindřich jsou manželé ve věku asi 50 let. Mají dvě děti, syna a dceru. Obě děti jsou již dospělé a žijí samostatně. Syn Petr začal před třemi lety podnikat, ale jeho podnikatelský záměr bohužel nevyšel. Petr se pokoušel nějakou dobu udržovat své podnikání v chodu i za cenu toho, že si postupně vzal několik spotřebitelských úvěrů. V tuto chvíli dluží 350 tis. Kč a své závazky nestačí splácet.
Rodiče dospěli k názoru, že v jeho případě se nejedná o nezodpovědnost, ale že se jedná o situaci, kdy se okolnosti nešťastně obrátily proti jejich synovi, a rozhodli se mu pomoci s úhradou všech těchto závazků.
Přišli se poradit, jakým způsobem by mohli synovi pomoci. Mají nějaké malé úspory, ale na úhradu synových dluhů nestačí. Ještě nedávno měli prostředků více, ale koupili si rodinný domek za 2 mil. Kč, ve kterém nyní žijí, a tato koupě je stála naprostou většinu úspor. Jsou připraveni si odpovídající částku (t.j. 350 tis. Kč) půjčit. 
Jindřich pracuje jako manažer ve větším obchodě s potravinami. Má pracovní poměr na dobu neurčitou a jeho čistá měsíční mzda činí asi 29 tis. Kč.
Jiřina měla před třemi lety úraz a je částečně invalidní. Má praxi jako účetní a proto někdy na dohodu o provedení práce vypomáhá s drobnou administrativou u svého bývalého zaměstnavatele. K invalidnímu důchodu II. stupně ve výši 5.713 Kč si tak měsíčně přivydělá asi 4 - 6 tis. Kč. Rodinný dům, který si manželé koupili, banka ocenila na 1,8 mil. Kč.</a><br><br><a href="/zsu/elearning/otazka/zkouska_id/2/otazka_id/1264">2. Společnost ABC auto s.r.o. zprostředkovala v souvislosti s prodejem osobního vozu Škoda Octavia Combi v ceně 399.000,- Kč kupujícímu panu Jiří K. smlouvu o spotřebitelském úvěru od nebankovního poskytovatele spotřebitelského úvěru společnosti Credit a.s. Kupní smlouva a smlouva o spotřebitelském úvěru byly sjednány dne 1. 9. 2017. Úhrada části kupní ceny předem činila 30 %, celková výše úvěru činí 279.300,- Kč, doba splácení 60 měsíců, měsíční splátka úvěru je 5.269,- Kč. Úroková sazba činí 4,99 %, RPSN 5,1 %.</a><br><br><a href="/zsu/elearning/otazka/zkouska_id/2/otazka_id/1265">3. Společnost Truhláři s.r.o. prodává a montuje nábytek na míru do domácností. Pan Karel Novotný a paní Jarmila Novotná si od této společnosti objednali výrobu a montáž kuchyňské linky v hodnotě 100 000 Kč. Jednatel společnosti, p. Novák, nabídl manželům možnost uhradit cenu v průběhu 3 let v 36 splátkách ve výši 3.780,- Kč.  </a><br><br><a href="/zsu/elearning/otazka/zkouska_id/2/otazka_id/1266">4. Pan Tajemný je svobodný a bezdětný, žije v domácnosti sám. Je podnikatel a vlastní byt v Praze v hodnotě 5.000.000,- Kč. Uvádí, že má čistý měsíční příjem ve výši 40.000,- Kč, ale jeho původ nechce sdělit. Dále uvádí, že jeho měsíční výdaje jsou ve výši 15.000,- Kč. Rád by si půjčil 500.000,- na nákup automobilu, když tento úvěr chce splácet nanejvýš 5 let. Je ochoten poskytnout svůj byt jako zástavu.</a><br><br><a href="/zsu/elearning/otazka/zkouska_id/2/otazka_id/1267">5. Společnost ABC jako poskytovatel spotřebitelského úvěru neposoudila dostatečně před uzavřením smlouvy o spotřebitelském úvěru úvěruschopnost pana Dvořáka, který se tohoto úspěšně dovolal.</a><br><br><a href="/zsu/elearning/otazka/zkouska_id/2/otazka_id/1268">6. Pan Kárný se zajímá o možnost získat spotřebitelský úvěr. Rozhodl se využít služeb samostatného zprostředkovatele spotřebitelského úvěru, pana Nováka. </a><br><br><a href="/zsu/elearning/otazka/zkouska_id/2/otazka_id/1270">7. Důchodkyně paní Jana (63 let) by si ráda ve svém bytě pořídila nová okna v hodnotě 70.000,- Kč.  Ze svých úspor použije 20.000,- Kč, zbývající část by financovala prostředky ze spotřebitelského úvěru. Paní Jana si stále přivydělává. Vedle starobního důchodu ve výši 15.200,- Kč má ještě pravidelný čistý měsíční příjem ze závislé činnosti ve výši 1.000,- Kč měsíčně. Pravidelné měsíční výdaje paní Jany včetně splátky poskytnutého úvěru by činily 8.500,- Kč (žádné další závazky paní Jana nemá). </a><br><br><a href="/zsu/elearning/otazka/zkouska_id/2/otazka_id/1272">8. Pan Dušan uvažuje o koupi ojetého automobilu. K dispozici má k tomuto účelu 50 tis. Kč vlastních prostředků. Automobil, který se mu líbí, autobazar nabízí za 170.000 Kč s tím, že využije-li pan Dušan možnost úvěrového financování, sníží se cena automobilu na 150.000 Kč. Návrh úvěrové smlouvy obsahuje mimo jiné tyto údaje:
a) cena financovaného zboží: 150.000 Kč
b) financovaná částka: 100.000 Kč
c) výše měsíční splátky úvěru: 3.345 Kč
d) sjednaná doba splácení: 3 roky
e) sjednaná úroková sazba: 1 % p.m.
f) RPSN: 13,3 %
</a><br><br><a href="/zsu/elearning/otazka/zkouska_id/2/otazka_id/1273">9. Slečna Michaela obdrží od banky, u které má veden svůj platební účet, kreditní kartu za následujících podmínek:
a) výše úvěrového rámce: 40 000 Kč
b) bezúročné období: 50 dní
c) měsíční poplatek za vedení kreditní karty: 20 Kč + 0,1 % z průměrně vyčerpané jistiny mimo bezúročné období
d) pojistné za pojištění schopnosti splácet: 75 Kč měsíčně
e) sjednaná úroková sazba: 16,5 % p.a.
f) RPSN: 19 % </a><br><br><a href="/zsu/elearning/otazka/zkouska_id/2/otazka_id/1276">10. Jana a Jan jsou manželé ve věku asi 45 let. Mají tři děti, syna a dvě dcery. Všechny děti jsou již dospělé a žijí samostatně. Syn Radim začal před dvěma lety podnikat, ale jeho podnikatelský záměr bohužel nevyšel. Radim se pokoušel nějakou dobu udržovat své podnikání v chodu i za cenu toho, že si postupně vzal několik spotřebitelských úvěrů. V tuto chvíli dluží přes 400 tis. Kč a své závazky nestačí splácet.
Rodiče dospěli k názoru, že v jeho případě se nejedná o nezodpovědnost, ale že se jedná o situaci, kdy se okolnosti nešťastně obrátily proti jejich synovi, a rozhodli se mu pomoci s úhradou všech těchto závazků.
Přišli se poradit, jakým způsobem by mohli synovi pomoci. Mají nějaké malé úspory, ale na úhradu synových dluhů nestačí. Ještě nedávno měli prostředků více, ale koupili si rodinný domek za 2,5 mil. Kč, ve kterém nyní žijí, a tato koupě je stála naprostou většinu úspor. Jsou připraveni si odpovídající částku (tj. 450 tis. Kč) půjčit. 
Jan pracuje jako manažer ve větším obchodě s potravinami. Má pracovní poměr na dobu neurčitou a jeho čistá měsíční mzda činí asi 31 tis. Kč.
Jana měla před čtyřmi lety úraz a je částečně invalidní. Má praxi jako účetní, a proto na dohodu o provedení práce vypomáhá s drobnou administrativou u svého bývalého zaměstnavatele. K invalidnímu důchodu II. stupně ve výši 5 998 Kč si tak měsíčně přivydělá asi 7 tis. Kč. Rodinný dům, který si manželé koupili, banka ocenila na 2,2 mil. Kč.</a><br><br><a href="/zsu/elearning/otazka/zkouska_id/2/otazka_id/1278">11. Společnost Rosberg auto s.r.o. zprostředkovala v souvislosti s prodejem osobního vozu Škoda Yeti v ceně 449 000 Kč kupujícímu panu Josefu K. vázaný spotřebitelský úvěr od nebankovního poskytovatele spotřebitelského úvěru společnosti Car Credit s.r.o. Kupní smlouva a smlouva o spotřebitelském úvěru byly sjednány dne 1. 10. 2017. Úhrada části kupní ceny předem činila 25 %, doba splácení 50 měsíců, měsíční splátka úvěru je 7 428 Kč. Úroková sazba činí 4,69 %, RPSN 4,89 %.</a><br><br><a href="/zsu/elearning/otazka/zkouska_id/2/otazka_id/1279">12. Společnost Šikula s.r.o. prodává a montuje nábytek na míru do domácností. Manželé Jan a Slavěna Menšíkovi si od této společnosti objednali výrobu a montáž vestavěné skříně v hodnotě 90 000 Kč. Jednatel společnosti, p. Mat, nabídl manželům možnost uhradit cenu v průběhu 3 let v 36 splátkách ve výši 3 700 Kč. </a><br><br><a href="/zsu/elearning/otazka/zkouska_id/2/otazka_id/1280">13. Pan Faust je svobodný a bezdětný, žije v domácnosti sám. Je podnikatel a vlastní byt v Praze v hodnotě 4.500.000,- Kč. Uvádí, že má čistý příjem ve výši 35.000,- Kč, ale jeho původ nechce sdělit. Dále uvádí, že jeho měsíční výdaje jsou ve výši 10.000,- Kč. Rád by si půjčil 400.000,- na nákup automobilu, když tento úvěr chce splácet max. 5 let. Je ochoten poskytnout svůj byt jako zástavu.</a><br><br><a href="/zsu/elearning/otazka/zkouska_id/2/otazka_id/1281">14. Pan Prášil se zajímá o možnost získat spotřebitelský úvěr. Rozhodl se využít služeb samostatného zprostředkovatele, pana Koudelky. </a><br><br><a href="/zsu/elearning/otazka/zkouska_id/2/otazka_id/1283">15. Důchodkyně paní Zdislava (66 let) by si ráda pořídila nová okna ve svém bytě v ceně 90.000 Kč.  Ze svých úspor použije 30 tis. Kč, zbývající část by pokryl spotřebitelský úvěr. Paní Zdislava si stále přivydělává. Vedle starobního důchodu 14.000 Kč si vydělává navíc 1.500 Kč měsíčně. </a><br><br><a href="/zsu/elearning/otazka/zkouska_id/2/otazka_id/1285">16. Manželé Rybovi mají dvě děti, syna Josefa a dceru Antonii. Obě děti jsou již dospělé a žijí samostatně. Syn Josef začal před třemi lety podnikat, ale jeho podnikatelský záměr bohužel nevyšel. Josef se pokoušel nějakou dobu udržovat své podnikání v chodu i za cenu toho, že si postupně vzal několik spotřebitelských úvěrů. V tuto chvíli dluží něco přes 600 tis. Kč a své závazky nestačí splácet.
Rodiče dospěli k názoru, že v jeho případě se nejedná o nezodpovědnost, ale že se jedná o situaci, kdy se okolnosti nešťastně obrátily proti jejich synovi, a rozhodli se mu pomoci s úhradou všech těchto závazků.
Přišli se poradit, jakým způsobem by mohli synovi pomoci. Mají nějaké úspory, ale na úhradu synových dluhů nestačí. Ještě nedávno měli prostředků více, ale koupili si rodinný domek za 3 mil. Kč, ve kterém nyní žijí, a tato koupě je stála naprostou většinu úspor. Jsou připraveni si odpovídající částku (t.j. 650 tis. Kč) půjčit. 
Pan Ryba pracuje jako prodejce automobilů v menším autosaloně.  Má pracovní poměr na dobu neurčitou a jeho čistá měsíční mzda činí cca 25 tis. Kč.
Paní Rybová měla před dvěma lety úraz a je částečně invalidní. Má praxi jako asistentka ředitele a proto někdy na dohodu o provedení práce vypomáhá s drobnou administrativou u svého bývalého zaměstnavatele. K invalidnímu důchodu II. stupně ve výši 5.713 Kč si tak měsíčně přivydělá asi 8-10 tis. Kč. Rodinný dům, který si manželé koupili, banka ocenila na 2,8 mil. Kč.</a><br><br><a href="/zsu/elearning/otazka/zkouska_id/2/otazka_id/1292">17. Paní Jarmila zamýšlí koupi ojetého automobilu, na který má uspořeno 120 tis. Kč. Vyhlédnutý automobil  nabízí autobazar za 300 tis. Kč s tím, že využije-li paní Jarmila možnost úvěrového financování, sníží se cena automobilu na 250 tis. Kč. Návrh úvěrové smlouvy obsahuje mimo jiné tyto údaje:
a) cena financovaného zboží: 250 000 Kč
b) financovaná částka: 130 000 Kč
c) výše měsíční splátky úvěru: 2 700 Kč
d) sjednaná doba splácení: 5 let
e) sjednaná úroková sazba: 0,75 % p.m.
f) RPSN: 24,5 %
</a><br><br><a href="/zsu/elearning/otazka/zkouska_id/2/otazka_id/1293">18. Pan Bystrý obdrží od banky, u které má veden svůj platební účet, kreditní kartu za následujících podmínek:
a) výše úvěrového rámce: 60 000 Kč
b) bezúročné období: 40 dní
c)měsíční poplatek za vedení kreditní karty: 16 Kč + 0,1 % z průměrné vyčerpané jistiny mimo bezúročné období
d) pojistné za pojištění schopnosti splácet: 100 Kč měsíčně
e) sjednaná úroková sazba: 13,5 % p.a.
f) RPSN: 20 % </a><br><br><a href="/zsu/elearning/otazka/zkouska_id/2/otazka_id/1296">19. Pan Pekař jako poskytovatel spotřebitelského úvěru neposoudil dostatečně před uzavřením smlouvy o spotřebitelském úvěru úvěruschopnost pana Rohlíka, který se tohoto úspěšně dovolal.</a><br><br><a href="/zsu/elearning/otazka/zkouska_id/2/otazka_id/1298">20. Podnikatel pan Zoufalý chce na svou přítelkyni  Rozmarnou udělat velký dojem, a tak by s ní rád jel na podzim na dvoutýdenní dovolenou do luxusního hotelu na indonéském ostrově Bali. V podnikání však má značné problémy (aniž by to slečna Rozmarná věděla), a tak si potřebných 200 000 Kč musí „tajně“ vypůjčit. Samostatného zprostředkovatele spotřebitelského úvěru pana Chytrého žádá o nestrannou radu, jaký spotřebitelský úvěr si má vybrat .</a><br><br><a href="/zsu/elearning/otazka/zkouska_id/2/otazka_id/1299">21. Slečna Marnivá by si ráda pořídila kreditní kartu na placení v zahraničí a podle svého tvrzení "by na ní měla ráda 50 tis. Kč". Slečna Marnivá je zaměstnaná a zůstatek jejího účtu po několik posledních let neklesá pod 200 tis. Kč. </a><br><br><a href="/zsu/elearning/otazka/zkouska_id/2/otazka_id/1301">22. O panu Znalém by se dalo říci, že má trh úvěrů v malíčku. V minulosti měl několik spotřebitelských úvěrů u bank, které řádně splatil. V současnosti vlastní jen kreditní kartu (limit 30 tis. Kč, čerpáno 0 Kč, úroková sazba 21,9 % p.a., bezúročné období 55 dní) a má ke svému bankovním účtu sjednaný kontokorentní úvěr  (úroková sazba 17,9 % p.a., účetní zůstatek na účtu je +2.500Kč, disponibilní zůstatek +22.500 Kč). Panu Znalému se porouchala lednice, proto by potřeboval částku ve výši 15.000 Kč na novou. Bohužel žádnou rezervu nemá a mzda od zaměstnavatele ve výši 29.000 Kč mu na jeho bankovní účet bude připsána až za 7 dní.</a><br><br><a href="/zsu/elearning/otazka/zkouska_id/2/otazka_id/1303">23. Pan Jaroslav je důchodce a jelikož je vášnivý chalupář, objednal si 1. března přes internet v e-shopu pilu k řezání dřeva na chalupě v hodnotě 4900 Kč. Nákup zboží financoval pan Jaroslav vázaným spotřebitelským úvěrem splatným za jeden rok s úrokovou sazbou 10 % p.a. Smlouva o spotřebitelském úvěru byla uzavřena 1. března, téhož dne došlo k čerpání spotřebitelského úvěru.</a><br><br><a href="/zsu/elearning/otazka/zkouska_id/2/otazka_id/1306">24. Pan Karel provozuje autoservis. Dne 10. 10. 2017 si v obchodě s elektronikou Elektro s.r.o. pořídil do své domácnosti vysavač na úvěr v ceně 6.599 Kč. Prodejce nabídl panu Karlovi možnost financování úvěru od několika úvěrových společností, které zastupuje a jejichž jménem prodejce úvěr sjednává. Pan Karel si vybral úvěr od společnosti AAA Credit a. s., kdy na počátku uhradil 20 % kupní ceny a zbývající cenu měl uhradit v 5 splátkách ve výši 1.319,80 Kč, vždy k 10. dni v kalendářním měsíci.</a><br><br><a href="/zsu/elearning/otazka/zkouska_id/2/otazka_id/1309">25. Pan Jára změnil dobře placenou, ale po letech již nudnou práci, za hůře placenou zábavnou práci. Záhy se dostal do problémů se splácením hypotečního úvěru, který si vzal ještě za svobodna na pořízení bytu. </a><br><br><a href="/zsu/elearning/otazka/zkouska_id/2/otazka_id/1310">26. Pan Mařík financoval nákup nového bicyklu pomocí spotřebitelského úvěru. Cena nového bicyklu činí 40 000,- Kč, úspory p. Maříka činí 15 000,- Kč. Prodejce bicyklů nabídl p. Maříkovi úvěr se splatností 3 roky, úroková sazba činí 1% p.m., měsíční splátka 830,- Kč, jednorázový poplatek za zpracování úvěru 500 Kč, měsíční poplatek za správu úvěru 15,- Kč, RPSN 15,67%</a><br><br><a href="/zsu/elearning/otazka/zkouska_id/2/otazka_id/1314">27. Klement je mladý designer, který sleduje módní trendy. Minulý týden byl dán do prodeje nejnovější typ mobilního telefonu jeho oblíbené značky. Klement by si rád tento telefon pořídil ve značkovém obchodě prodejce PHONE a.s., kde zaváděcí cena mobilu je 27 000,- Kč. Klement využije možnost prodejce PHONE a.s. pořídit si mobil na splátky. Klement bude prodejci splácet měsíčně 1 500,- Kč po dobu 24 měsíců. </a><br><br><a href="/zsu/elearning/otazka/zkouska_id/2/otazka_id/1315">28. Mladí manželé Chudobovi si chtějí po svatbě zařídit byt. Protože nemají dostatek našetřených peněžních prostředků, tak si potřebných 100 000 Kč musí vypůjčit. Samostatného zprostředkovatele spotřebitelského úvěru pana Chytrého žádají o nestrannou radu, jaký spotřebitelský úvěr si mají vybrat</a><br><br><a href="/zsu/elearning/otazka/zkouska_id/2/otazka_id/1611">29. Pan Zdeněk K. v březnu 2018 uvažuje o koupi luk pro chov dobytka a dalšího zvířectva pro pokrytí domácí spotřeby masa a mléka. Nemá ovšem dostatek finančních prostředků, a tak se rozhodne vzít si úvěr na 500 tisíc Kč na dobu 15 let. Jedná se zaměstnancem poskytovatele spotřebitelského úvěru, který mu po podání všech předsmluvních informací a splnění dalších povinností předloží písemný návrh smlouvy o spotřebitelském úvěru. Tento návrh úvěrové smlouvy obsahuje také tyto údaje:
a) informaci o tom, že p. Zdeněk K. má možnost se v případě sporu obrátit na Českou obchodní inspekci;
b) informaci o tom, že přednostně smluvní strany své spory předloží k řešení rozhodci, jímž je pan JUDr. Zbyněk L.;
c) informaci o tom, že orgánem dohledu je Česká národní banka;
d) že doba splácení úvěru je maximálně 15 let, přičemž v případě, když předčasně splatí zákonem povolenou část úvěru ve výši 25% z částky jistiny, kterou k aktuálnímu okamžiku splácení dluží, doba splácení úvěru se tomu odpovídajícím způsobem zkrátí;
e) informaci o tom, že výpis z účtu v podobě tabulky umoření bude dlužníkovi poskytnut na jeho žádost po uhrazení poplatku ve výši 500 Kč;
</a><br><br><a href="/zsu/elearning/otazka/zkouska_id/2/otazka_id/1614">30. Pepa N., Ludva S., Mojmír P. a Honza V. byli pozváni na chalupu k příteli JUDr. Ponocnému, advokátovi, aby si zavzpomínali na studentská léta, která spolu strávili na koleji. Řeč se ale nakonec stočila k jejich úvěrům, které si vzali od různých nebankovních poskytovatelů. Nad některými se JUDr. Ponocný pozastavil s kroucením hlavy a všem třem přátelům poskytl cennou radu. 
</a><br><br><a href="/zsu/elearning/otazka/zkouska_id/2/otazka_id/1692">31. Petr Z. (22 let) si rozhodl zakoupit bicykl v hodnotě 21 tis. Kč a k jeho financování použít spotřebitelský úvěr nabízený v cykloobchodě. Má pravidelný příjem ve výši 3 tis. Kč/měsíčně čistého. </a><br><br><a href="/zsu/elearning/otazka/zkouska_id/2/otazka_id/1693">32. Svobodný třicetiletý MUDr. Koutný bydlí v nájemním bytě v Pardubicích a pracuje v místní nemocnici. Jeho čistý měsíční příjem činí 31.000,- Kč. Měsíčně platí nájem 2.800,- Kč, 480,- Kč za elektřinu, 500,- Kč internet a k tomu měsíčně platí 500,- Kč na doplňkové penzijní spoření a 1.000,- Kč na stavební spoření. U své banky má poskytnuté povolené přečerpání ve výši 20.000,- Kč, které moc nevyužívá; kreditní kartu s limitem 50.000,- Kč, kterou využívá pravidelně, a měsíčně proto splácí 1.500,- Kč; dále má od nebankovního poskytovatele úvěr na nákup mobilního telefonu s tím, že splácí 1.000,-- Kč/měsíčně po dobu cca 3 měsíců (zbývá ještě 15 měsíců); a u banky si půjčil peníze na vybavení domácnosti ve výši 250.000,- Kč, v tomto případě splácí 5.180,- Kč (úroková sazba 8,9% p.a.) po dobu 1 roku a další 4 roky splácení má ještě před sebou. Pan Koutný Vás oslovil jako svého poradce s tím, že si chce půjčit 150.000,- Kč na koupi nějakého staršího vozu a nechce využít leasing.
</a><br><br></p>