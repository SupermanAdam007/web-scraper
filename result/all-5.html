<html><head></head><body><a href="#" name="s_50_39">2. zásady úvěrového vztahu, základní parametry a povinnosti smluvních stran<br><br>3. registry dlužníků<br><br></a><div class="pad">
                    
                    <b>Co se v oblasti spotřebitelských úvěrů na bydlení označuje termínem "refixace"?</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">prodloužení splatnosti úvěru,</td></tr><tr><td class="letter correct_qq corlated" bgcolor="#1EED82">B</td><td class="answer">sjednání úrokové sazby na další období fixace v situaci, kdy klient zůstává u stejné banky,</td></tr><tr><td class="letter">C</td><td class="answer">stanovení nové výše splátky v případě využití možnosti odkladu splátek,</td></tr><tr><td class="letter">D</td><td class="answer">převod závazků plynoucích z úvěrové smlouvy na nového dlužníka, který je tímto převodem ve smlouvě tzv. "fixován".</td></tr></tbody></table>
<hr>
 
 

                 </div>
            <br><div class="pad">
                    
                    <b>Ke splacení či zajištění spotřebitelského úvěru:</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">lze využít šek i směnku,</td></tr><tr><td class="letter">B</td><td class="answer">lze využít šek, ale nelze využít směnku,</td></tr><tr><td class="letter correct_qq corlated" bgcolor="#1EED82">C</td><td class="answer">nelze využít šek ani směnku vyjma úvěru na bydlení, u nějž je směnku možné využít jako přechodné zajištění do doby, než je úvěr zajištěn zástavním právem k nemovitosti,</td></tr><tr><td class="letter">D</td><td class="answer">směnku i šek lze využít k placení úvěru, nikoliv k jeho zajištění.</td></tr></tbody></table>
<hr>
 
 

                 </div>
            <br><div class="pad">
                    
                    <b>Spotřebitel může předčasně splatit spotřebitelský úvěr či jeho část:</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">jenom v případě změny fixace úrokové sazby,</td></tr><tr><td class="letter correct_qq corlated" bgcolor="#1EED82">B</td><td class="answer">kdykoliv po dobu trvání spotřebitelského úvěru,</td></tr><tr><td class="letter">C</td><td class="answer">nemá právo předčasně splatit spotřebitelský úvěr, má právo splatit pouze menší část úvěru,</td></tr><tr><td class="letter">D</td><td class="answer">předčasně může splatit pouze část jistiny, ale nesmí předčasně splatit vyčíslené úroky.</td></tr></tbody></table>
<hr>
 
 

                 </div>
            <br><div class="pad">
                    
                    <b>Vyberte správné tvrzení o účelu registru osob oprávněných ke spotřebitelskému úvěrování:</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">registr informuje spotřebitele o kvalitě služeb poskytovaných bankami a družstevními záložnami,</td></tr><tr><td class="letter">B</td><td class="answer">registr obsahuje informace, které umožňují spotřebiteli vytvořit si přehled o nabízených produktech poskytovatelů a zprostředkovatelů,</td></tr><tr><td class="letter correct_qq corlated" bgcolor="#1EED82">C</td><td class="answer">registr slouží spotřebiteli k ověření, zda a v jakém rozsahu může daný nebankovní poskytovatel či zprostředkovatel provozovat činnost,</td></tr><tr><td class="letter">D</td><td class="answer">registr informuje poskytovatele o defaultních úvěrech evidovaných u jednotlivých poskytovatelů a zprostředkovatelů.</td></tr></tbody></table>
<hr>
 
 

                 </div>
            <br><div class="pad">
                    
                    <b>Smlouva o spotřebitelském úvěru musí být uzavřena:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">písemně,</td></tr><tr><td class="letter">B</td><td class="answer">písemně; pokud existují prokazatelné překážky pro písemnou formu, postačí ústně,</td></tr><tr><td class="letter">C</td><td class="answer">ústně,</td></tr><tr><td class="letter">D</td><td class="answer">ústně či prostřednictvím hlasové schránky.</td></tr></tbody></table>
<hr>
 
 

                 </div>
            <br><div class="pad">
                    
                    <b>Určete pravdivý výrok týkající se požadování odměny po spotřebiteli před poskytnutím spotřebitelského úvěru.</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">Poskytovatel může před poskytnutím spotřebitelského úvěru požadovat po spotřebiteli odměnu nebo jakoukoliv jinou platbu.</td></tr><tr><td class="letter">B</td><td class="answer">Odměnu nebo jakoukoliv jinou platbu může před poskytnutím úvěru požadovat po spotřebiteli pouze poskytovatel, který o tom uzavřel písemnou smlouvu se spotřebitelem.</td></tr><tr><td class="letter">C</td><td class="answer">Odměnu nebo jakoukoliv jinou platbu může po spotřebiteli poskytovatel požadovat, pouze jedná-li se o spotřebitelský úvěr na bydlení.</td></tr><tr><td class="letter correct_qq corlated" bgcolor="#1EED82">D</td><td class="answer">Poskytovatel nemůže před poskytnutím spotřebitelského úvěru požadovat po spotřebiteli odměnu nebo jinou platbu, s výjimkou případů uvedených v zákoně o spotřebitelském úvěru.</td></tr></tbody></table>
<hr>
 
 

                 </div>
            <br><div class="pad">
                    
                    <b>Bonita klienta je:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">zhodnocení schopnosti klienta splácet pohledávku vůči věřiteli,</td></tr><tr><td class="letter">B</td><td class="answer">vyhodnocení příjmu klienta,</td></tr><tr><td class="letter">C</td><td class="answer">odpuštění závazků klienta vůči věřiteli,</td></tr><tr><td class="letter">D</td><td class="answer">osobní složka klienta.</td></tr></tbody></table>
<hr>
 
 

                 </div>
            <br><div class="pad">
                    
                    <b>Informační databáze o bonitě a důvěryhodnosti spotřebitele jsou upraveny zejména:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">v zákoně o ochraně spotřebitele,</td></tr><tr><td class="letter">B</td><td class="answer">v občanském zákoníku,</td></tr><tr><td class="letter">C</td><td class="answer">v zákoně o základních registrech státu,</td></tr><tr><td class="letter">D</td><td class="answer">v exekučním řádu.</td></tr></tbody></table>
<hr>
 
 

                 </div>
            <br><div class="pad">
                    
                    <b>Jestliže spotřebitel sjednává spotřebitelský úvěr prostřednictvím zprostředkovatele, má spotřebitel právo odstoupit od zprostředkovatelské smlouvy: </b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">do 14 dnů, pokud během této doby nedošlo k uzavření úvěrové smlouvy,</td></tr><tr><td class="letter">B</td><td class="answer">ve lhůtě 30 dnů, pokud během této doby nedošlo k uzavření úvěrové smlouvy,</td></tr><tr><td class="letter">C</td><td class="answer">v případě, že nedošlo vůbec ke sjednání úvěrové smlouvy,</td></tr><tr><td class="letter">D</td><td class="answer">žádná z výše uvedených odpovědí není pravdivá.</td></tr></tbody></table>
<hr>
 
 

                 </div>
            <br><div class="pad">
                    
                    <b>Samostatný zprostředkovatel pobírá odměnu:</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">jednak od spotřebitele a současně i od poskytovatele spotřebitelského úvěru na základě jedné a téže smlouvy,</td></tr><tr><td class="letter">B</td><td class="answer">vždy a pouze od poskytovatele, bez ohledu na to, čím jménem jedná,</td></tr><tr><td class="letter correct_qq corlated" bgcolor="#1EED82">C</td><td class="answer">pobírá-li odměnu od spotřebitele, nesmí pobírat v rámci téhož úvěrového vztahu odměnu od poskytovatele,</td></tr><tr><td class="letter">D</td><td class="answer">žádná z výše uvedených odpovědí není pravdivá.</td></tr></tbody></table>
<hr>
 
 

                 </div>
            <br><div class="pad">
                    
                    <b>Která z následujících definic odpovídá podstatě spotřebitelského úvěru?</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">Spotřebitel platí poskytovateli po určitou dobu dohodnutou částku a poté poskytovatel spotřebiteli vyplatí jednorázově naspořenou sumu.</td></tr><tr><td class="letter">B</td><td class="answer">Spotřebitel se dohodne na placení určité částky poskytovateli během dohodnutého období a poskytovatel se zaváže k zaplacení určité sumy spotřebiteli, pokud nastane dopředu definovaná událost v určitém časovém období, jejíž nastání je v tomto období nejisté.</td></tr><tr><td class="letter correct_qq corlated" bgcolor="#1EED82">C</td><td class="answer">Poskytovatel umožní spotřebiteli odloženou platbu závazku či mu poskytne úvěr a spotřebitel se zavazuje tento závazek splatit za podmínek dohodnutých s poskytovatelem.</td></tr><tr><td class="letter">D</td><td class="answer">Poskytovatel dodá spotřebiteli zboží či službu, za něž mu spotřebitel zaplatí dohodnutou částku.</td></tr></tbody></table>
<hr>
 
 

                 </div>
            <br><div class="pad">
                    
                    <b>Které z následujících tvrzení je pravdivé?</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">Poskytovatelé spotřebitelského úvěru se vzájemně mohou informovat o údajích o dlužnících prostřednictvím registru dlužníků.</td></tr><tr><td class="letter">B</td><td class="answer">Ke sdílení informací přes registr dlužníků potřebují poskytovatelé spotřebitelského úvěru souhlas spotřebitele.</td></tr><tr><td class="letter">C</td><td class="answer">Registr dlužníků obsahuje údaje o spotřebitelích včetně údajů o jejich aktuální důchodové situaci.</td></tr><tr><td class="letter">D</td><td class="answer">Informace o spotřebitelích vedené v registru dlužníků jsou přístupné široké veřejnosti.</td></tr></tbody></table>
<hr>
 
 

                 </div>
            <br><div class="pad">
                    
                    <b>Jistina je celková půjčená částka peněz:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">z níž je počítána výše úroků a která se postupným umořováním dluhu snižuje,</td></tr><tr><td class="letter">B</td><td class="answer">která v sobě zahrnuje i splátku úroku,</td></tr><tr><td class="letter">C</td><td class="answer">z níž banka počítá výši úroků a která se postupným umořováním dluhu zvyšuje,</td></tr><tr><td class="letter">D</td><td class="answer">kterou se dlužník a spoludlužník zavázali splatit ručiteli.</td></tr></tbody></table>
<hr>
 
 

                 </div>
            <br><div class="pad">
                    
                    <b>Klient v případě kreditní karty:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">realizuje úhradu ve volitelných splátkách, avšak minimálně ve výši a ve lhůtě stanovené v úvěrové smlouvě,</td></tr><tr><td class="letter">B</td><td class="answer">musí vždy uhradit 100 % dlužné částky v jediné splátce,</td></tr><tr><td class="letter">C</td><td class="answer">realizuje vždy nejvíce úhradu minimální splátky,</td></tr><tr><td class="letter">D</td><td class="answer">realizuje úhrady podle potřeby. </td></tr></tbody></table>
<hr>
 
 

                 </div>
            <br><div class="pad">
                    
                    <b>Co je to registr dlužníků?</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">veřejný seznam vedených insolvenčních řízení,</td></tr><tr><td class="letter">B</td><td class="answer">veřejný seznam vedených exekučních řízení.,</td></tr><tr><td class="letter">C</td><td class="answer">registr, v němž si dlužníci sami evidují své dluhy,</td></tr><tr><td class="letter correct_qq corlated" bgcolor="#1EED82">D</td><td class="answer">registr, v němž věřitelé shromažďují údaje o dlužnících, dluzích a o jejich splácení.
</td></tr></tbody></table>
<hr>
 
 

                 </div>
            <br><div class="pad">
                    
                    <b>Co je to Bankovní registr klientských informací (BRKI)?</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">útvar v bance, který zpracovává informace o platební morálce stávajících klientů,</td></tr><tr><td class="letter">B</td><td class="answer">databáze sloužící ke sběru pouze negativních informací o klientech,</td></tr><tr><td class="letter">C</td><td class="answer">databáze České národní banky, kde jsou vedeny informace o dlužnících, kteří mají úvěry ve více bankách,</td></tr><tr><td class="letter correct_qq corlated" bgcolor="#1EED82">D</td><td class="answer">databáze informací o platební morálce klientů bank.</td></tr></tbody></table>
<hr>
 
 

                 </div>
            <br><div class="pad">
                    
                    <b>Zprostředkováním spotřebitelského úvěru zákon rozumí:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">provádění přípravných prací směřujících ke sjednání spotřebitelského úvěru,</td></tr><tr><td class="letter">B</td><td class="answer">vydávání doporučení k předčasnému splacení,</td></tr><tr><td class="letter">C</td><td class="answer">sjednání úvěru mezi leasingovou společností a prodejcem aut,</td></tr><tr><td class="letter">D</td><td class="answer">služby zastavárny.</td></tr></tbody></table>
<hr>
 
 

                 </div>
            <br><div class="pad">
                    
                    <b>Co jsou celkové náklady spotřebitelského úvěru?</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">součet veškerých plateb, které spotřebitel musí zaplatit v souvislosti se spotřebitelským úvěrem a které jsou poskytovateli známy, s výjimkou nákladů na notáře,</td></tr><tr><td class="letter">B</td><td class="answer">součet veškerých plateb, které spotřebitel musí zaplatit v souvislosti se spotřebitelským úvěrem, aniž jsou poskytovateli známy, s výjimkou nákladů na notáře,</td></tr><tr><td class="letter">C</td><td class="answer">součet veškerých plateb, které spotřebitel musí zaplatit v souvislosti se spotřebitelským úvěrem a které jsou poskytovateli známy, s výjimkou daní,</td></tr><tr><td class="letter">D</td><td class="answer">součet veškerých plateb, které spotřebitel musí zaplatit v souvislosti se spotřebitelským úvěrem a které jsou poskytovateli známy, s výjimkou pojištění.</td></tr></tbody></table>
<hr>
 
 

                 </div>
            <br><div class="pad">
                    
                    <b>Jak je definována celková výše spotřebitelského úvěru?</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">Je to souhrn všech částek, jež jsou dány spotřebiteli k dispozici.</td></tr><tr><td class="letter">B</td><td class="answer">Je to souhrn všech částek, které musí spotřebitel splatit.</td></tr><tr><td class="letter">C</td><td class="answer">Je to jen souhrn úroků a poplatků, jež musí spotřebitel splatit.</td></tr><tr><td class="letter">D</td><td class="answer">Jsou to celkové úroky vyčíslené k poskytnutému spotřebitelskému úvěru.</td></tr></tbody></table>
<hr>
 
 

                 </div>
            <br><div class="pad">
                    
                    <b>Zápůjční úroková sazba je definována jako:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">pevná nebo pohyblivá procentní sazba, která je uplatňována ročně na čerpanou výši spotřebitelského úvěru,</td></tr><tr><td class="letter">B</td><td class="answer">sazba vyjádřená v českých korunách do konce splatnosti spotřebitelského úvěru,</td></tr><tr><td class="letter">C</td><td class="answer">sazba vyjádřená jako denní sazba v procentech,</td></tr><tr><td class="letter">D</td><td class="answer">referenční úroková sazba, která představuje vnitřní úrokovou sazbu poskytovatele spotřebitelského úvěru.</td></tr></tbody></table>
<hr>
 
 

                 </div>
            <br><div class="pad">
                    
                    <b>Jak se nazývá období, po které je spotřebiteli garantována úroková sazba?</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">fixační období,</td></tr><tr><td class="letter">B</td><td class="answer">doba splatnosti,</td></tr><tr><td class="letter">C</td><td class="answer">referenční období,</td></tr><tr><td class="letter">D</td><td class="answer">bezúročné období.</td></tr></tbody></table>
<hr>
 
 

                 </div>
            <br><div class="pad">
                    
                    <b>Co je úvěrový registr?</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">registr, v němž jsou údaje o všech poskytnutých úvěrech,</td></tr><tr><td class="letter">B</td><td class="answer">portál, který slouží ke srovnávání úrokových sazeb nabízených úvěrů,</td></tr><tr><td class="letter">C</td><td class="answer">centrální evidence žádostí o úvěr, kterou spravují poskytovatelé úvěru,</td></tr><tr><td class="letter correct_qq corlated" bgcolor="#1EED82">D</td><td class="answer">databáze informací o platební morálce určitého okruhu klientů.</td></tr></tbody></table>
<hr>
 
 

                 </div>
            <br><div class="pad">
                    
                    <b>Jaká zásadní aktivita podmiňuje poskytnutí spotřebitelského úvěru z pohledu poskytovatele?</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">Prvořadý je požadavek klienta, kterému poskytovatel musí vyhovět.</td></tr><tr><td class="letter">B</td><td class="answer">Poskytovatel musí řádně posoudit úvěruschopnost spotřebitele a musí mu v tomto směru poskytnout nezávislou radu.</td></tr><tr><td class="letter">C</td><td class="answer">Poskytovatel musí řádně posoudit úvěruschopnost spotřebitele, ale jen v případě, že ho nezná.</td></tr><tr><td class="letter correct_qq corlated" bgcolor="#1EED82">D</td><td class="answer">Poskytovatel musí řádně posoudit úvěruschopnost spotřebitele.</td></tr></tbody></table>
<hr>
 
 

                 </div>
            <br><div class="pad">
                    
                    <b>Mohou se osoby oprávněné poskytovat spotřebitelský úvěr vzájemně informovat o dluzích spotřebitele?</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">ne, poskytování informací není ze zákona přípustné,</td></tr><tr><td class="letter correct_qq corlated" bgcolor="#1EED82">B</td><td class="answer">ano, prostřednictvím databáze spravované nezávislým subjektem a za splnění podmínek stanovených zákonem,</td></tr><tr><td class="letter">C</td><td class="answer">ano, informace může poskytnout jakákoliv jiná banka,</td></tr><tr><td class="letter">D</td><td class="answer">ano, ale vždy pouze jednou pro každou osobu.</td></tr></tbody></table>
<hr>
 
 

                 </div>
            <br><div class="pad">
                    
                    <b>Údaje o spotřebiteli získané prostřednictvím databáze o dluzích, které vypovídají o úvěruschopnosti spotřebitele,</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">poskytovatel smí využít pro vyhodnocení předpokladu řádného splacení poskytnutého úvěru a k nabídce dalších neúvěrových produktů,
</td></tr><tr><td class="letter correct_qq corlated" bgcolor="#1EED82">B</td><td class="answer">poskytovatel smí využít výhradně pro vyhodnocení předpokladu řádného splacení poskytnutého úvěru,
</td></tr><tr><td class="letter">C</td><td class="answer">slouží k různým marketingovým potřebám poskytovatele,</td></tr><tr><td class="letter">D</td><td class="answer">slouží jen jako podpůrná informace a není nutné je při posuzování úvěruschopnosti spotřebitele zohledňovat.</td></tr></tbody></table>
<hr>
 
 

                 </div>
            <br><div class="pad">
                    
                    <b>Pojištění schopnosti splácet:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">není povinnou podmínkou při poskytnutí spotřebitelského úvěru na bydlení,</td></tr><tr><td class="letter">B</td><td class="answer">je povinnou podmínkou při poskytnutí spotřebitelského úvěru na bydlení,</td></tr><tr><td class="letter">C</td><td class="answer">musí být sjednáno ještě před podpisem úvěrové smlouvy,</td></tr><tr><td class="letter">D</td><td class="answer">musí být sjednáno poskytovatelem spotřebitelského úvěru na bydlení.</td></tr></tbody></table>
<hr>
 
 

                 </div>
            <br><div class="pad">
                    
                    <b>Prostředky vyplácené poskytovatelem při poskytnutí spotřebitelského úvěru na bydlení na koupi nemovitosti:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">jsou poukázány na účet uvedený v kupní smlouvě,</td></tr><tr><td class="letter">B</td><td class="answer">jsou poukázány bez ohledu na účet uvedený v kupní smlouvě vždy na účet, u kterého doloží prodávající, že je vlastníkem,</td></tr><tr><td class="letter">C</td><td class="answer">jsou poukázány bez ohledu na ustanovení kupní smlouvy pouze na účet uschovatele, pokud je předložena smlouva o úschovním účtu,</td></tr><tr><td class="letter">D</td><td class="answer">jsou poukázány realitní kanceláři, která prodej zprostředkovala.</td></tr></tbody></table>
<hr>
 
 

                 </div>
            <br><div class="pad">
                    
                    <b>Dokumenty prokazující splnění podmínek stanovených zákonem pro činnost vázaného zástupce uchovává zastoupený:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">po dobu trvání zápisu v registru a nejméně po dobu 5 let ode dne jeho zrušení,</td></tr><tr><td class="letter">B</td><td class="answer">po dobu trvání zápisu v registru a nejméně po dobu 15 let ode dne jeho zrušení,</td></tr><tr><td class="letter">C</td><td class="answer">po dobu trvání zápisu v registru,</td></tr><tr><td class="letter">D</td><td class="answer">po dobu trvání zápisu v registru a nejméně po dobu 1 roku ode dne jeho zrušení.</td></tr></tbody></table>
<hr>
 
 

                 </div>
            <br><div class="pad">
                    
                    <b>Co znamená, když je úvěr v defaultu?</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">Úvěr je ve schvalovacím procesu.</td></tr><tr><td class="letter">B</td><td class="answer">Úvěr je zamítnutý.</td></tr><tr><td class="letter correct_qq corlated" bgcolor="#1EED82">C</td><td class="answer">Úvěr je nesplácený.</td></tr><tr><td class="letter">D</td><td class="answer">Žadatelem o úvěr je cizinec.</td></tr></tbody></table>
<hr>
 
 

                 </div>
            <br></body></html>