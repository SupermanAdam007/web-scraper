<html><head></head><body><a href="#" name="s_53_43">1. právní předpisy z oblasti práva na ochranu spotřebitele<br><br></a><div class="pad">
                    
                    <b>Kdo spravuje a provozuje registr poskytovatelů a zprostředkovatelů spotřebitelského úvěru?</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">Česká národní banka,</td></tr><tr><td class="letter">B</td><td class="answer">Ministerstvo financí,</td></tr><tr><td class="letter">C</td><td class="answer">Asociace finančních zprostředkovatelů a finančních poradců České republiky,</td></tr><tr><td class="letter">D</td><td class="answer">Český statistický úřad.</td></tr></tbody></table>
<hr>
 
 

                 </div>
            <br><div class="pad">
                    
                    <b>Odbornou způsobilostí se pro účely zákona o spotřebitelském úvěru rozumí získání všeobecných znalostí a odborných znalostí a dovedností nezbytných pro poskytování nebo zprostředkování spotřebitelského úvěru. Jakým způsobem se prokazují všeobecné znalosti?</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">vysvědčením o maturitní zkoušce nebo dokladem o dosažení vyššího vzdělání,</td></tr><tr><td class="letter">B</td><td class="answer">všeobecné znalosti se žádným způsobem neprokazují,</td></tr><tr><td class="letter">C</td><td class="answer">vysvědčením o maturitní zkoušce nebo dokladem o dosažení vyššího vzdělání; pro zprostředkování vázaného spotřebitelského úvěru také výučním listem,</td></tr><tr><td class="letter">D</td><td class="answer">výučním listem, vysvědčením o maturitní zkoušce nebo dokladem o dosažení vyššího vzdělání.</td></tr></tbody></table>
<hr>
 
 

                 </div>
            <br><div class="pad">
                    
                    <b>Rozhodněte, které tvrzení je pravdivé.</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">Před uzavřením smlouvy o spotřebitelském úvěru nevzniká poskytovateli nebo zprostředkovateli právo na žádné peněžní plnění.</td></tr><tr><td class="letter">B</td><td class="answer">Před uzavřením smlouvy o spotřebitelském úvěru vzniká poskytovateli nebo zprostředkovateli právo na odměnu maximálně do výše 1 % z objemu poskytnutého nebo zprostředkovaného úvěru.</td></tr><tr><td class="letter correct_qq corlated" bgcolor="#1EED82">C</td><td class="answer">Před uzavřením smlouvy o spotřebitelském úvěru nevzniká poskytovateli nebo zprostředkovateli právo na odměnu nebo jinou platbu s výjimkou práva na náhradu daní, správních poplatků nebo jiných obdobných peněžitých plnění a účelně vynaložených nákladů na ocenění předmětu zajištění spotřebitelského úvěru.</td></tr><tr><td class="letter">D</td><td class="answer">Před uzavřením smlouvy o spotřebitelském úvěru vzniká poskytovateli nebo zprostředkovateli právo na zálohovou odměnu maximálně do výše 1 000 Kč z objemu poskytnutého nebo zprostředkovaného úvěru.</td></tr></tbody></table>
<hr>
 
 

                 </div>
            <br><div class="pad">
                    
                    <b>Telefonní číslo s vyšší než běžnou cenou při kontaktu se spotřebitelem:</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">může být použito, ale pouze v případě, že si spotřebitel sám tento typ spojení s prodejcem vyžádá,</td></tr><tr><td class="letter">B</td><td class="answer">může být použito, ale maximální cena je stanovena na 27 Kč + DPH za minutu,</td></tr><tr><td class="letter">C</td><td class="answer">může být použito, pokud je spotřebitel řádně upozorněn před začátkem hovoru a má možnost hovor ukončit před začátkem účtování sazby,</td></tr><tr><td class="letter correct_qq corlated" bgcolor="#1EED82">D</td><td class="answer">nesmí být využito, pokud by využití pro spotřebitele znamenalo účtování vyšších cen, než je běžná cena hovoru.</td></tr></tbody></table>
<hr>
 
 

                 </div>
            <br><div class="pad">
                    
                    <b>Který z následujících právních předpisů neupravuje ani zčásti ochranu spotřebitele:</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">zákon č. 89/2012 Sb., občanský zákoník,</td></tr><tr><td class="letter">B</td><td class="answer">zákon č. 257/2016 Sb., o spotřebitelském úvěru,</td></tr><tr><td class="letter correct_qq corlated" bgcolor="#1EED82">C</td><td class="answer">zákon č. 90/2012 Sb., o obchodních korporacích,</td></tr><tr><td class="letter">D</td><td class="answer">zákon č. 634/1992 Sb., o ochraně spotřebitele.</td></tr></tbody></table>
<hr>
 
 

                 </div>
            <br><div class="pad">
                    
                    <b>Spotřebitel může od smlouvy o spotřebitelském úvěru jiném než na bydlení odstoupit bez uvedení důvodů a bez jakékoli sankce</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">ve lhůtě 7 dnů ode dne uzavření této smlouvy,</td></tr><tr><td class="letter correct_qq corlated" bgcolor="#1EED82">B</td><td class="answer">ve lhůtě 14 dnů ode dne uzavření této smlouvy,</td></tr><tr><td class="letter">C</td><td class="answer">ve lhůtě 30 dnů ode dne uzavření této smlouvy,</td></tr><tr><td class="letter">D</td><td class="answer">po celou dobu trvání této smlouvy.</td></tr></tbody></table>
<hr>
 
 

                 </div>
            <br><div class="pad">
                    
                    <b>Který z uvedených právních předpisů vymezuje nekalé obchodní praktiky (klamavá konání a klamavá opomenutí) a agresivní obchodní praktiky?</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">zákon o ochraně spotřebitele,</td></tr><tr><td class="letter">B</td><td class="answer">občanský zákoník,</td></tr><tr><td class="letter">C</td><td class="answer">zákon o obchodních korporacích,</td></tr><tr><td class="letter">D</td><td class="answer">zákon o některých opatřeních proti legalizaci výnosů z trestné činnosti a financování terorismu.</td></tr></tbody></table>
<hr>
 
 

                 </div>
            <br><div class="pad">
                    
                    <b>Informace o nespláceném závazku mohou být v informační databázi o bonitě a důvěryhodnosti spotřebitele evidovány:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">po dobu, po kterou závazek spotřebitele trvá, a dále po dobu 3 let po jeho splacení,</td></tr><tr><td class="letter">B</td><td class="answer">pouze do okamžiku splacení závazku,</td></tr><tr><td class="letter">C</td><td class="answer">pouze po dobu soudního řízení, ve kterém je pohledávka vymáhána,</td></tr><tr><td class="letter">D</td><td class="answer">pouze od nabytí právní moci exekučního titulu až do pravomocného ukončení exekuce.</td></tr></tbody></table>
<hr>
 
 

                 </div>
            <br><div class="pad">
                    
                    <b>Má spotřebitel právo spotřebitelský úvěr zcela nebo zčásti splatit kdykoliv po dobu trvání spotřebitelského úvěru?</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">ano, ale pouze v rámci plnění z pojistné smlouvy určené k zajištění splacení spotřebitelského úvěru,</td></tr><tr><td class="letter correct_qq corlated" bgcolor="#1EED82">B</td><td class="answer">ano, spotřebitel je oprávněn spotřebitelský úvěr zcela nebo zčásti splatit kdykoliv po dobu trvání spotřebitelského úvěru,</td></tr><tr><td class="letter">C</td><td class="answer">ano, ale pouze u spotřebitelského úvěru na bydlení ve lhůtě 3 měsíců poté, co poskytovatel spotřebiteli sdělil novou výši výpůjční úrokové sazby,</td></tr><tr><td class="letter">D</td><td class="answer">ano, ale pouze u spotřebitelského úvěru na bydlení v důsledku úmrtí, dlouhodobé nemoci nebo invalidity spotřebitele v postavení dlužníka ze smlouvy o spotřebitelském úvěru na bydlení.</td></tr></tbody></table>
<hr>
 
 

                 </div>
            <br><div class="pad">
                    
                    <b>Jakým způsobem se podle zákona o spotřebitelském úvěru prokazují odborné znalosti a dovednosti?</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">vysvědčením o maturitní zkoušce nebo dokladem o dosažení vyššího vzdělání,</td></tr><tr><td class="letter correct_qq corlated" bgcolor="#1EED82">B</td><td class="answer">osvědčením o úspěšném vykonání odborné zkoušky podle zákona o spotřebitelském úvěru,</td></tr><tr><td class="letter">C</td><td class="answer">osvědčením o úspěšném vykonání odborné zkoušky podle zákona o spotřebitelském úvěru, případně prokázáním praxe v oboru poskytování úvěrů v délce trvání alespoň 5 let,</td></tr><tr><td class="letter">D</td><td class="answer">odborné znalosti a dovednosti se žádným způsobem neprokazují.</td></tr></tbody></table>
<hr>
 
 

                 </div>
            <br><div class="pad">
                    
                    <b>Pokud jde o spotřebitelský úvěr částečně na bydlení a částečně jiný než určený na bydlení, potom:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">se v případech, kdy nelze převažující účel určit, použije se úprava spotřebitelského úvěru jiného než na bydlení,</td></tr><tr><td class="letter">B</td><td class="answer">nelze poskytnout spotřebitelský úvěr,</td></tr><tr><td class="letter">C</td><td class="answer">se v případech, kdy nelze převažující účel určit, použije úprava spotřebitelského úvěru na bydlení,</td></tr><tr><td class="letter">D</td><td class="answer">se v případech, kdy nelze převažující účel určit, použije úprava spotřebitelského úvěru jiného než na bydlení, ale vyžaduje se zajištění zástavou nemovité věci nebo věcným právem k věci movité.</td></tr></tbody></table>
<hr>
 
 

                 </div>
            <br><div class="pad">
                    
                    <b>Česká národní banka udělí oprávnění k činnosti nebankovního poskytovatele spotřebitelského úvěru žadateli (vedle dalších podmínek), pokud:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">je důvěryhodný a odborně způsobilý,</td></tr><tr><td class="letter">B</td><td class="answer">je akciovou společností s oprávněním půjčovat peníze,</td></tr><tr><td class="letter">C</td><td class="answer">je jakoukoliv právnickou osobou,</td></tr><tr><td class="letter">D</td><td class="answer">má počáteční kapitál ve výši nejméně 25 000 000 Kč.</td></tr></tbody></table>
<hr>
 
 

                 </div>
            <br><div class="pad">
                    
                    <b>Podle zákona o ochraně spotřebitele může být za spotřebitele považována:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">pouze fyzická osoba, která nejedná v rámci své podnikatelské činnosti nebo v rámci samostatného výkonu svého povolání,</td></tr><tr><td class="letter">B</td><td class="answer">jakákoliv fyzická i právnická osoba, která nakupuje výrobky nebo služby od osoby, která je podnikatelem,</td></tr><tr><td class="letter">C</td><td class="answer">jakákoliv fyzická osoba,</td></tr><tr><td class="letter">D</td><td class="answer">podnikatel, který spotřebiteli prodává výrobky nebo poskytuje služby.</td></tr></tbody></table>
<hr>
 
 

                 </div>
            <br><div class="pad">
                    
                    <b>Obchodní praktiky jsou považovány za klamavé, pokud poskytovatel nebo zprostředkovatel úvěru:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">nepravdivě uvádí, že výrobek nebo služba budou nabízeny pouze po omezenou dobu s cílem přimět spotřebitele k okamžitému rozhodnutí,</td></tr><tr><td class="letter">B</td><td class="answer">odmítne uzavřít smlouvu o úvěru na bydlení týž den, kdy ho klient s tímto záměrem poprvé navštívil,</td></tr><tr><td class="letter">C</td><td class="answer">odmítne uzavřít smlouvu o úvěru, protože spotřebitel odmítnul poskytnout údaje potřebné pro posouzení úvěruschopnosti,</td></tr><tr><td class="letter">D</td><td class="answer">upozorňuje zákazníky na rizika předlužení, čímž odradí některé zájemce o úvěr.</td></tr></tbody></table>
<hr>
 
 

                 </div>
            <br><div class="pad">
                    
                    <b>Porušení zákazu diskriminace spotřebitele a zákazu užívání nekalých obchodních praktik poskytovatelem nebo zprostředkovatelem spotřebitelského úvěru dohlíží:</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">Česká obchodní inspekce,</td></tr><tr><td class="letter correct_qq corlated" bgcolor="#1EED82">B</td><td class="answer">Česká národní banka,</td></tr><tr><td class="letter">C</td><td class="answer">Ministerstvo financí,</td></tr><tr><td class="letter">D</td><td class="answer">Finanční arbitr.</td></tr></tbody></table>
<hr>
 
 

                 </div>
            <br><div class="pad">
                    
                    <b>Ujednání, která zakládají v rozporu s požadavkem přiměřenosti významnou nerovnováhu práv nebo povinností stran v neprospěch spotřebitele, jsou:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">zakázaná, s výjimkou jasného a srozumitelného ujednání o předmětu plnění nebo ceně,</td></tr><tr><td class="letter">B</td><td class="answer">povolená v případě, že spotřebitel smlouvu obsahující takové ujednání podepsal,</td></tr><tr><td class="letter">C</td><td class="answer">zakázaná pouze, pokud byla obsažena v obchodních podmínkách, nikoliv v samotné smlouvě,</td></tr><tr><td class="letter">D</td><td class="answer">povolená, zákon v zájmu ochrany spotřebitele smluvní ujednání v tomto smyslu neomezuje.</td></tr></tbody></table>
<hr>
 
 

                 </div>
            <br><div class="pad">
                    
                    <b>Pokud klient-spotřebitel požaduje úvěr, ze kterého plánuje použít 200 000 Kč na úhradu za převod družstevního podílu v bytovém družstvu a 100 000 Kč na nákup spotřebního zboží, takový úvěr:</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">nelze poskytnout, je třeba poskytnout dva samostatné úvěry,</td></tr><tr><td class="letter correct_qq corlated" bgcolor="#1EED82">B</td><td class="answer">bude považován za spotřebitelský úvěr na bydlení,</td></tr><tr><td class="letter">C</td><td class="answer">nebude považován za spotřebitelský úvěr,</td></tr><tr><td class="letter">D</td><td class="answer">bude považován za spotřebitelský úvěr jiný než na bydlení.</td></tr></tbody></table>
<hr>
 
 

                 </div>
            <br><div class="pad">
                    
                    <b>Pravidla stanovená zákonem o ochraně spotřebitele ohledně zákazu užívání nekalých obchodních praktik je třeba dodržovat:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">při prezentaci služeb neurčitému okruhu osob (typicky v reklamě) i při jednání s konkrétními spotřebiteli,</td></tr><tr><td class="letter">B</td><td class="answer">pouze při prezentaci služeb neurčitému okruhu osob,</td></tr><tr><td class="letter">C</td><td class="answer">pouze při jednání s konkrétními spotřebiteli,</td></tr><tr><td class="letter">D</td><td class="answer">pouze po podpisu smlouvy se spotřebitelem.</td></tr></tbody></table>
<hr>
 
 

                 </div>
            <br><div class="pad">
                    
                    <b>V případě, že se spotřebitel cítí diskriminován, může se obrátit s žádostí o metodickou pomoc při podávání návrhů na zahájení řízení z důvodů diskriminace na:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">veřejného ochránce práv,</td></tr><tr><td class="letter">B</td><td class="answer">Ministerstvo spravedlnosti,</td></tr><tr><td class="letter">C</td><td class="answer">Ministerstvo financí,</td></tr><tr><td class="letter">D</td><td class="answer">obecní úřad v místě svého bydliště.</td></tr></tbody></table>
<hr>
 
 

                 </div>
            <br><div class="pad">
                    
                    <b>Klamání spotřebitele je možné se dopustit (za podmínky, že daná informace vede nebo může vést spotřebitele k rozhodnutí ohledně koupě, které by jinak neučinil):</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">i) uvedením věcně nesprávné informace, ii) uvedením pravdivé informace, která je ale způsobilá uvést spotřebitele v omyl, a rovněž iii) neuvedením podstatné informace,</td></tr><tr><td class="letter">B</td><td class="answer">výhradně uvedením věcně nesprávné informace a neuvedením podstatné informace,</td></tr><tr><td class="letter">C</td><td class="answer">výhradně uvedením věcně nesprávné informace,</td></tr><tr><td class="letter">D</td><td class="answer">výhradně neuvedením podstatné informace.</td></tr></tbody></table>
<hr>
 
 

                 </div>
            <br><div class="pad">
                    
                    <b>Ohledně žaloby, kterou se spotřebitel brání porušení zákazu diskriminace ze strany poskytovatele nebo zprostředkovatele spotřebitelského úvěru, platí, že:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">žaloba se podává u věcně a místně příslušného soudu,</td></tr><tr><td class="letter">B</td><td class="answer">žaloba se podává u České národní banky,</td></tr><tr><td class="letter">C</td><td class="answer">žalobu může podat jen skupina alespoň tří spotřebitelů, kteří si dohromady stěžují na stejný diskriminační důvod,</td></tr><tr><td class="letter">D</td><td class="answer">žalobu je možné s úspěchem podat jen v případě, bylo-li spotřebiteli odmítnuto poskytnutí úvěru v minimální výši 250 000 Kč.</td></tr></tbody></table>
<hr>
 
 

                 </div>
            <br><div class="pad">
                    
                    <b>Oddlužení (lidově osobní bankrot) je:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">způsob řešení úpadku určený primárně pro dlužníky-nepodnikatele umožňující jim při splnění určitých podmínek nový start s "odpuštěním" části dluhů,</td></tr><tr><td class="letter">B</td><td class="answer">způsob řešení úpadku určený všem dlužníkům bez rozdílu (právnickým i fyzickým osobám, podnikajícím i nepodnikajícím),</td></tr><tr><td class="letter">C</td><td class="answer">způsob řešení ukončení činnosti nebankovního poskytovatele spotřebitelských úvěrů,</td></tr><tr><td class="letter">D</td><td class="answer">jiný název pro konsolidaci dosud nesplatných úvěrů.</td></tr></tbody></table>
<hr>
 
 

                 </div>
            <br><div class="pad">
                    
                    <b>Návrh na zahájení soudního řízení o zdržení se protiprávního jednání ve věci ochrany práv spotřebitelů může podat mimo spotřebitele samotného i:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">sdružení nebo profesní organizace, jež má oprávněný zájem na ochraně spotřebitele,</td></tr><tr><td class="letter">B</td><td class="answer">Česká národní banka,</td></tr><tr><td class="letter">C</td><td class="answer">Česká obchodní inspekce,</td></tr><tr><td class="letter">D</td><td class="answer">Ministerstvo financí.</td></tr></tbody></table>
<hr>
 
 

                 </div>
            <br><div class="pad">
                    
                    <b>Obchodní praktiky jsou vždy považovány za agresivní, pokud poskytovatel spotřebitelského úvěru:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">opakovaně činí spotřebiteli nevyžádané nabídky nového úvěru prostřednictvím telefonu, faxu, elektronické pošty, nebo jiných prostředků komunikace na dálku,</td></tr><tr><td class="letter">B</td><td class="answer">nezodpovídá telefonické dotazy spotřebitelů mimo pracovní dobu,</td></tr><tr><td class="letter">C</td><td class="answer">poskytuje spotřebitelské úvěry s rozdílnou úrokovou sazbou v závislosti na výši úvěru,</td></tr><tr><td class="letter">D</td><td class="answer">poskytuje spotřebitelské úvěry pouze od určité minimální výše.</td></tr></tbody></table>
<hr>
 
 

                 </div>
            <br><div class="pad">
                    
                    <b>Pokud má fyzická osoba jakékoliv živnostenské oprávnění, pak:</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">nemůže být při uzavírání smlouvy považována za spotřebitele,</td></tr><tr><td class="letter correct_qq corlated" bgcolor="#1EED82">B</td><td class="answer">je spotřebitelem, uzavírá-li určitou smlouvu s podnikatelem mimo rámec svého podnikání,</td></tr><tr><td class="letter">C</td><td class="answer">je spotřebitelem, má-li nižší roční obrat než smluvní protistrana,</td></tr><tr><td class="letter">D</td><td class="answer">je spotřebitelem, nevyžádala-li si protistrana předložení aktuálního výpisu z živnostenského rejstříku.</td></tr></tbody></table>
<hr>
 
 

                 </div>
            <br></body></html>