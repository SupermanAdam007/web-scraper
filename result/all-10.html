<html><head></head><body><a href="#" name="s_55_46">4. základy smluvního práva<br><br></a><div class="pad">
                    
                    <b>Maximální doba splatnosti spotřebitelského úvěru dle zákona o spotřebitelském úvěru činí:</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">30 let,</td></tr><tr><td class="letter">B</td><td class="answer">40 let,</td></tr><tr><td class="letter">C</td><td class="answer">41 let,</td></tr><tr><td class="letter correct_qq corlated" bgcolor="#1EED82">D</td><td class="answer">zákon takové omezení nestanoví.</td></tr></tbody></table>
<hr>
 
 

                 </div>
            <br><div class="pad">
                    
                    <b>Spoludlužníkem se v kontextu úvěrové smlouvy rozumí:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">osoba, která je povinna na základě dohodnutých smluvních podmínek splatit dlužnou částku včetně úroků a poplatků věřiteli, se kterým uzavřela smluvní vztah,</td></tr><tr><td class="letter">B</td><td class="answer">poskytovatel úvěru, kterému je klient povinen splatit dlužnou částku úvěru, včetně úroků a poplatků, ve smyslu dohodnutých smluvních podmínek,</td></tr><tr><td class="letter">C</td><td class="answer">osoba, která snižuje bonitu klienta svým příjmem, čímž je určen výsledný disponibilní příjem pro získání úvěru,</td></tr><tr><td class="letter">D</td><td class="answer">společný registr bankovních informací o dlužnících.</td></tr></tbody></table>
<hr>
 
 

                 </div>
            <br><div class="pad">
                    
                    <b>Právní jednání, kterým se zřizuje nebo převádí věcné právo k nemovité věci, jakož i právní jednání, kterým se takové právo mění nebo ruší, vyžaduje formu:</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">ústní,</td></tr><tr><td class="letter">B</td><td class="answer">jednostranného prohlášení,</td></tr><tr><td class="letter">C</td><td class="answer">exekutorského zápisu,</td></tr><tr><td class="letter correct_qq corlated" bgcolor="#1EED82">D</td><td class="answer">písemnou.</td></tr></tbody></table>
<hr>
 
 

                 </div>
            <br><div class="pad">
                    
                    <b>Splátkový kalendář znamená:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">rozpis jednotlivých splátek úvěru, přičemž obsahuje výši splátek a termíny jejich splatnosti,</td></tr><tr><td class="letter">B</td><td class="answer">rozpis termínů, kdy banka poskytuje čerpání úvěru,</td></tr><tr><td class="letter">C</td><td class="answer">rozpis termínů, kdy banka postupně zastavuje nemovitost,</td></tr><tr><td class="letter">D</td><td class="answer">výběr termínů splatnosti na základě rozhodnutí klienta.</td></tr></tbody></table>
<hr>
 
 

                 </div>
            <br><div class="pad">
                    
                    <b>Dlužník je v prodlení, jestliže:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">svůj dluh řádně a včas nesplní,</td></tr><tr><td class="letter">B</td><td class="answer">pohledávku neuhradí,</td></tr><tr><td class="letter">C</td><td class="answer">pohledávku uhradí před dnem splatnosti,</td></tr><tr><td class="letter">D</td><td class="answer">svůj dluh převede na jinou osobu.</td></tr></tbody></table>
<hr>
 
 

                 </div>
            <br><div class="pad">
                    
                    <b>Povinnou náležitostí smlouvy o převodu nemovité věci je:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">identifikace stran smlouvy,</td></tr><tr><td class="letter">B</td><td class="answer">konstatování, že v rámci kupní smlouvy není sjednáno předkupní právo,</td></tr><tr><td class="letter">C</td><td class="answer">ustanovení, kdo je plátcem daně z převodu nemovité věci,</td></tr><tr><td class="letter">D</td><td class="answer">ustanovení, že nebyly sjednány výhrady kupní ceny.</td></tr></tbody></table>
<hr>
 
 

                 </div>
            <br><div class="pad">
                    
                    <b>Kdy se nabývá zletilosti?
</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">narozením,</td></tr><tr><td class="letter">B</td><td class="answer">dovršením 15. roku věku,</td></tr><tr><td class="letter correct_qq corlated" bgcolor="#1EED82">C</td><td class="answer">dovršením 18. roku věku,</td></tr><tr><td class="letter">D</td><td class="answer">ukončením školní docházky.</td></tr></tbody></table>
<hr>
 
 

                 </div>
            <br><div class="pad">
                    
                    <b>Od jakého věku lze za obvyklých okolností uzavřít smlouvu o úvěru? 
</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">21 let,</td></tr><tr><td class="letter">B</td><td class="answer">15 let,</td></tr><tr><td class="letter">C</td><td class="answer">16 let,</td></tr><tr><td class="letter correct_qq corlated" bgcolor="#1EED82">D</td><td class="answer">18 let.</td></tr></tbody></table>
<hr>
 
 

                 </div>
            <br><div class="pad">
                    
                    <b>Právní jednání musí být v souladu:</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">se spotřebitelským kodexem České bankovní asociace,</td></tr><tr><td class="letter">B</td><td class="answer">s úředním sdělením České národní banky č. 47/2015 k ochraně spotřebitele na finančním trhu,</td></tr><tr><td class="letter correct_qq corlated" bgcolor="#1EED82">C</td><td class="answer">se zákonem i dobrými mravy,</td></tr><tr><td class="letter">D</td><td class="answer">není nijak upraveno.</td></tr></tbody></table>
<hr>
 
 

                 </div>
            <br><div class="pad">
                    
                    <b>Smlouva o úvěru uzavřená s 15letým nezletilcem je neplatná. Podmínkou neplatnosti je:</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">vznesení námitky neplatnosti dlužníkem,</td></tr><tr><td class="letter">B</td><td class="answer">vznesení námitky neplatnosti rodičem dlužníka,</td></tr><tr><td class="letter">C</td><td class="answer">vznesení námitky neplatnosti věřitelem,</td></tr><tr><td class="letter correct_qq corlated" bgcolor="#1EED82">D</td><td class="answer">soud přihlédne k neplatnosti i bez vznesení námitky neplatnosti.</td></tr></tbody></table>
<hr>
 
 

                 </div>
            <br><div class="pad">
                    
                    <b>Je-li smlouva o spotřebitelském úvěru na bydlení ve skutečnosti (dle svého obsahu) smlouvou o spotřebitelském úvěru jiném než na bydlení, platí že:</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">smlouva se řídí ustanoveními zákona o smlouvě o spotřebitelském úvěru na bydlení,
</td></tr><tr><td class="letter">B</td><td class="answer">soud přihlédne k neplatnosti smlouvy i bez návrhu,</td></tr><tr><td class="letter">C</td><td class="answer">smlouva je neplatná, pokud spotřebitel uplatní námitku neplatnosti,</td></tr><tr><td class="letter correct_qq corlated" bgcolor="#1EED82">D</td><td class="answer">smlouva se řídí ustanoveními zákona o smlouvě o spotřebitelském úvěru jiném než na bydlení.
</td></tr></tbody></table>
<hr>
 
 

                 </div>
            <br><div class="pad">
                    
                    <b>Promlčecí lhůta u pohledávky ze spotřebitelského úvěru trvá:</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">1 rok,</td></tr><tr><td class="letter correct_qq corlated" bgcolor="#1EED82">B</td><td class="answer">3 roky,</td></tr><tr><td class="letter">C</td><td class="answer">5 let,</td></tr><tr><td class="letter">D</td><td class="answer">10 let.</td></tr></tbody></table>
<hr>
 
 

                 </div>
            <br><div class="pad">
                    
                    <b>Splátky spotřebitelského úvěru se promlčují:</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">ve lhůtě 3 let od konce platnosti spotřebitelského úvěru,</td></tr><tr><td class="letter">B</td><td class="answer">ve lhůtě 10 let od uzavření smlouvy o spotřebitelském úvěru,</td></tr><tr><td class="letter">C</td><td class="answer">ve lhůtě 3 let od konce kalendářního roku, v němž měly být zaplaceny,</td></tr><tr><td class="letter correct_qq corlated" bgcolor="#1EED82">D</td><td class="answer">ve lhůtě 3 let od doby jejich splatnosti.</td></tr></tbody></table>
<hr>
 
 

                 </div>
            <br><div class="pad">
                    
                    <b>Uznal-li dlužník svůj dluh, promlčí se právo věřitele na vrácení pohledávky:</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">za 3 roky ode dne splatnosti pohledávky,</td></tr><tr><td class="letter">B</td><td class="answer">za 10 let ode dne splatnosti pohledávky,</td></tr><tr><td class="letter correct_qq corlated" bgcolor="#1EED82">C</td><td class="answer">za 10 let ode dne, kdy k uznání dluhu došlo,</td></tr><tr><td class="letter">D</td><td class="answer">za 3 roky ode dne, kdy k uznání dluhu došlo.</td></tr></tbody></table>
<hr>
 
 

                 </div>
            <br><div class="pad">
                    
                    <b>Odchylují-li se obchodní podmínky, na které odkazuje uzavřená smlouva, od ustanovení této uzavřené smlouvy, platí že:</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">je smlouva neplatná,</td></tr><tr><td class="letter">B</td><td class="answer">spotřebitel může od smlouvy odstoupit,</td></tr><tr><td class="letter">C</td><td class="answer">mají přednost obchodní podmínky,</td></tr><tr><td class="letter correct_qq corlated" bgcolor="#1EED82">D</td><td class="answer">má přednost ustanovení smlouvy.</td></tr></tbody></table>
<hr>
 
 

                 </div>
            <br><div class="pad">
                    
                    <b>Je-li stranou smlouvy spotřebitel, rozhodčí smlouva:</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">musí být součástí smlouvy hlavní,</td></tr><tr><td class="letter">B</td><td class="answer">může být součástí všeobecných obchodních podmínek, jimiž se řídí smlouva hlavní,</td></tr><tr><td class="letter">C</td><td class="answer">musí být sjednána samostatně a nikoliv jako součást podmínek, jimiž se řídí smlouva hlavní,</td></tr><tr><td class="letter correct_qq corlated" bgcolor="#1EED82">D</td><td class="answer">nesmí být uzavřena. </td></tr></tbody></table>
<hr>
 
 

                 </div>
            <br><div class="pad">
                    
                    <b>Spotřebitel koupil telefon prostřednictvím internetového obchodu. Po doručení zboží přepravní službou (obal nepoškozen) zjistil, že mu telefon nevyhovuje. Odstoupit od kupní smlouvy: </b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">nemůže, neboť zboží nebylo při přepravě poškozeno,</td></tr><tr><td class="letter">B</td><td class="answer">nemůže, neboť zboží si mohl podrobně prohlédnout na internetu se všemi dostupnými údaji,</td></tr><tr><td class="letter">C</td><td class="answer">může i bez důvodu ve lhůtě 30 dní,</td></tr><tr><td class="letter correct_qq corlated" bgcolor="#1EED82">D</td><td class="answer">může i bez důvodu ve lhůtě 14 dní.</td></tr></tbody></table>
<hr>
 
 

                 </div>
            <br><div class="pad">
                    
                    <b>Spotřebitel koupil vysavač od podomního prodejce, který bez předchozí domluvy obcházel všechny byty v daném domě se svou nabídkou. Spotřebitel začal používat vysavač až týden po jeho koupi a během tří dnů zjistil, že jej nechce. Odstoupit od kupní smlouvy:</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">nemůže, neboť si vysavač při předvedení řádně prohlédl a k jeho koupi se svobodně rozhodl,</td></tr><tr><td class="letter">B</td><td class="answer">nemůže, pokud v kupní smlouvě není sjednána možnost odstoupení od smlouvy,</td></tr><tr><td class="letter correct_qq corlated" bgcolor="#1EED82">C</td><td class="answer">může, právo odstoupit od smlouvy včetně lhůty je stanoveno zákonem,
</td></tr><tr><td class="letter">D</td><td class="answer">nemůže, neboť lhůta pro odstoupení od smlouvy již uplynula.</td></tr></tbody></table>
<hr>
 
 

                 </div>
            <br><div class="pad">
                    
                    <b>Vyberte správné tvrzení. Dlužník přestal splácet spotřebitelský úvěr, věřitel pohledávku postoupil inkasní agentuře bez dlužníkova souhlasu.</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">Postoupení pohledávky není platné, pohledávku ze spotřebitelského úvěru nelze postoupit.</td></tr><tr><td class="letter">B</td><td class="answer">Postoupení pohledávky není platné, pohledávku ze spotřebitelského úvěru lze postoupit pouze s dlužníkovým souhlasem.</td></tr><tr><td class="letter">C</td><td class="answer">Dlužník, kterému bylo postoupení pohledávky původním věřitelem oznámeno, může i nadále plnit původnímu věřiteli, dokud inkasní agentura dlužníkovi postoupení pohledávky neprokáže.</td></tr><tr><td class="letter correct_qq corlated" bgcolor="#1EED82">D</td><td class="answer">Dlužník může plnit původnímu věřiteli, dokud mu ten neoznámí postoupení pohledávky, nebo dokud mu inkasní agentura postoupení pohledávky neprokáže.</td></tr></tbody></table>
<hr>
 
 

                 </div>
            <br></body></html>