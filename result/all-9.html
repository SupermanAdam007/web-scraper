<html><head></head><body><a href="#" name="s_54_44">2. základy souvisejících předpisů z finančního trhu, občanského práva (zejména smlouva o úvěru) a obchodního práva<br><br>3. některé požadavky na výkon činnosti (zejména pravidla pro vyřizování stížností a reklamací spotřebitelů podle § 15 odst. 2 písm. g) a § 25 zákona)<br><br></a><div class="pad">
                    
                    <b>Vyberte pravdivý výrok týkající se pojištění samostatného zprostředkovatele k náhradě škody způsobené porušením jeho povinností.</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">Samostatný zprostředkovatel má povinnost být pojištěn k náhradě škody po celou dobu své činnosti.</td></tr><tr><td class="letter">B</td><td class="answer">Samostatný zprostředkovatel nemá povinnost být pojištěn k náhradě škody po celou dobu své činnosti.</td></tr><tr><td class="letter">C</td><td class="answer">Povinnost pojistit se k náhradě škody stanovuje Česká kancelář pojistitelů individuálně pro každý subjekt.</td></tr><tr><td class="letter">D</td><td class="answer">Povinnost pojistit se k náhradě škody stanovuje Ministerstvo financí ČR individuálně pro každý subjekt.</td></tr></tbody></table>
<hr>
 
 

                 </div>
            <br><div class="pad">
                    
                    <b>Jakým způsobem musí samostatný zprostředkovatel oznámit ČNB ukončení své činnosti?</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">elektronicky,</td></tr><tr><td class="letter">B</td><td class="answer">doporučeným dopisem s dodejkou,</td></tr><tr><td class="letter">C</td><td class="answer">odesláním příslušného písemného formuláře,</td></tr><tr><td class="letter">D</td><td class="answer">prostřednictvím datové schránky.</td></tr></tbody></table>
<hr>
 
 

                 </div>
            <br><div class="pad">
                    
                    <b>Spotřebitel je:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">fyzická osoba, která mimo rámec své podnikatelské činnosti nebo mimo rámec samostatného výkonu svého povolání uzavírá smlouvu s podnikatelem, nebo s ním jinak jedná.</td></tr><tr><td class="letter">B</td><td class="answer">fyzická nebo právnická osoba, která nejedná v rámci samostatného výkonu svého povolání.</td></tr><tr><td class="letter">C</td><td class="answer">fyzická osoba, která v rámci své podnikatelské činnosti nebo v rámci samostatného výkonu svého povolání veřejně prohlásí, že uzavírá smlouvu s podnikatelem, nebo s ním jinak jedná jako spotřebitel.</td></tr><tr><td class="letter">D</td><td class="answer">právnická osoba, která jedná v rámci své podnikatelské činnosti nebo v rámci samostatného výkonu svého povolání.</td></tr></tbody></table>
<hr>
 
 

                 </div>
            <br><div class="pad">
                    
                    <b>Odměna osoby, která se podílí nebo má podílet na poskytování nebo zprostředkování spotřebitelského úvěru, se nesmí odvozovat od:</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">počtu uzavřených spotřebitelských smluv,</td></tr><tr><td class="letter">B</td><td class="answer">výše jistiny a úroků ze spotřebitelské smlouvy,</td></tr><tr><td class="letter">C</td><td class="answer">složené vstupní nebo jiné obdobné platby,</td></tr><tr><td class="letter correct_qq corlated" bgcolor="#1EED82">D</td><td class="answer">získání dalších osob pro tuto činnost touto osobou.</td></tr></tbody></table>
<hr>
 
 

                 </div>
            <br><div class="pad">
                    
                    <b>Smlouva, ve které se jedna strana zavazuje, že druhé straně poskytne na její požádání a v její prospěch peněžní prostředky do určité částky, a druhá strana se zavazuje poskytnuté peněžní prostředky vrátit a zaplatit úroky, je:</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">smlouvou o vypůjčce,</td></tr><tr><td class="letter">B</td><td class="answer">pachtovní smlouvou,</td></tr><tr><td class="letter correct_qq corlated" bgcolor="#1EED82">C</td><td class="answer">smlouvou o úvěru,</td></tr><tr><td class="letter">D</td><td class="answer">výprosou.</td></tr></tbody></table>
<hr>
 
 

                 </div>
            <br><div class="pad">
                    
                    <b>Pro odměňování osob přímo se podílejících na poskytování rady spotřebitelům platí, že:</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">jejich odměna nesmí být závislá na splnění prodejního cíle pouze v případě poskytování nebo zprostředkování vázaného spotřebitelského úvěru.</td></tr><tr><td class="letter">B</td><td class="answer">jejich odměna může být vždy závislá na splnění prodejního cíle.</td></tr><tr><td class="letter">C</td><td class="answer">jejich odměna může být závislá na splnění prodejního cíle pouze ve zvláštních případech stanovených zákonem o spotřebitelském úvěru.</td></tr><tr><td class="letter correct_qq corlated" bgcolor="#1EED82">D</td><td class="answer">jejich odměna nesmí být závislá na splnění prodejního cíle.</td></tr></tbody></table>
<hr>
 
 

                 </div>
            <br><div class="pad">
                    
                    <b>Mají-li být peněžní prostředky použity podle smlouvy pouze na určitý účel a úvěrovaný je použije na jiný účel, může:</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">úvěrující od smlouvy odstoupit pouze v případě, že je použití peněz ke smluvenému účelu nemožné,</td></tr><tr><td class="letter">B</td><td class="answer">úvěrující po úvěrovaném požadovat úroky, avšak není oprávněn od smlouvy odstoupit,</td></tr><tr><td class="letter">C</td><td class="answer">úvěrující od smlouvy odstoupit a požadovat, aby úvěrovaný bez zbytečného odkladu vrátil, co od něho získal, avšak není oprávněn po úvěrovaném požadovat úroky,</td></tr><tr><td class="letter correct_qq corlated" bgcolor="#1EED82">D</td><td class="answer">úvěrující od smlouvy odstoupit a požadovat, aby úvěrovaný bez zbytečného odkladu vrátil, co od něho získal, a to i s úroky.</td></tr></tbody></table>
<hr>
 
 

                 </div>
            <br><div class="pad">
                    
                    <b>K formám zajištění spotřebitelského úvěru nepatří:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">postoupení cash flow dlužníka,</td></tr><tr><td class="letter">B</td><td class="answer">zastavení pohledávky dlužníkem,</td></tr><tr><td class="letter">C</td><td class="answer">ručení třetí osoby,</td></tr><tr><td class="letter">D</td><td class="answer">zástavní právo k věci movité.</td></tr></tbody></table>
<hr>
 
 

                 </div>
            <br><div class="pad">
                    
                    <b>Úvěrovaným se rozumí:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">osoba, která se zavazuje vrátit úvěrujícímu, s nímž uzavřela smluvní vztah, poskytnuté peněžní prostředky a zaplatit úroky,</td></tr><tr><td class="letter">B</td><td class="answer">poskytovatel úvěru, kterému je spotřebitel povinen splatit dlužnou částku úvěru, včetně úroků a poplatků, ve smyslu dohodnutých smluvních podmínek,</td></tr><tr><td class="letter">C</td><td class="answer">osoba, která se podílí na splácení spotřebitelského úvěru, aniž by byla výslovně uvedena jako jedna ze smluvních stran ve smlouvě o tomto úvěru,</td></tr><tr><td class="letter">D</td><td class="answer">osoba, která ztratila nárok na státní příspěvek.</td></tr></tbody></table>
<hr>
 
 

                 </div>
            <br><div class="pad">
                    
                    <b>Zástavní právo slouží:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">k zajištění pohledávky a jejího příslušenství,</td></tr><tr><td class="letter">B</td><td class="answer">pouze k zajištění hypotečního úvěru,</td></tr><tr><td class="letter">C</td><td class="answer">pouze k zajištění příslušenství pohledávky,</td></tr><tr><td class="letter">D</td><td class="answer">k zajištění finanční hotovosti dlužníka.</td></tr></tbody></table>
<hr>
 
 

                 </div>
            <br><div class="pad">
                    
                    <b>Úvěr je:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">poskytnutí peněžních prostředků věřitele ve prospěch dlužníka s podmínkou, že dlužník se zavazuje poskytnuté prostředky vrátit ve smyslu dohodnutých smluvních podmínek,</td></tr><tr><td class="letter">B</td><td class="answer">nevratná půjčka, při níž dlužník poskytne věřiteli peněžní prostředky bezplatně,</td></tr><tr><td class="letter">C</td><td class="answer">pomoc státu pro podnikatele, kteří prokázali platební neschopnost,</td></tr><tr><td class="letter">D</td><td class="answer">poskytnutí peněžních prostředků dlužníka ve prospěch věřitele s podmínkou, že věřitel se zavazuje poskytnuté prostředky vrátit ve smyslu dohodnutých smluvních podmínek. </td></tr></tbody></table>
<hr>
 
 

                 </div>
            <br><div class="pad">
                    
                    <b>Ručitel při úvěrové smlouvě je: </b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">osoba, která vystupuje v úvěrovém vztahu a smluvně se zavázala převzít celý závazek dlužníka v případě, že dlužník neplní smluvně dohodnuté podmínky vůči věřiteli,</td></tr><tr><td class="letter">B</td><td class="answer">osoba, která je povinna na základě dohodnutých smluvních podmínek splatit dlužnou částku včetně úroků a poplatků dlužníkovi, </td></tr><tr><td class="letter">C</td><td class="answer">osoba, která je povinna na základě dohodnutých smluvních podmínek splatit dlužnou částku včetně úroků a poplatků věřiteli, přičemž splacený závazek nemůže vymáhat od dlužníka,</td></tr><tr><td class="letter">D</td><td class="answer">osoba, která je povinna na základě dohodnutých smluvních podmínek splatit jistinu.</td></tr></tbody></table>
<hr>
 
 

                 </div>
            <br><div class="pad">
                    
                    <b>Ručitelé, pokud je jich více, ručí za závazek:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">každý v plné výši, pokud se nedohodnou odlišně od zákonného ustanovení,</td></tr><tr><td class="letter">B</td><td class="answer">každý do výše svého příjmu,</td></tr><tr><td class="letter">C</td><td class="answer">v pořadí podle výše základního kapitálu u právnických osob,</td></tr><tr><td class="letter">D</td><td class="answer">podle pořadí, ve kterém přistupovali k ručení, pokud ručení nenastalo najednou. </td></tr></tbody></table>
<hr>
 
 

                 </div>
            <br><div class="pad">
                    
                    <b>Při bezúčelovém úvěru se doklady o účelu financování:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">nepředkládají, jelikož se jedná o bezúčelový úvěr. Není povinností klienta uvádět účel použití finančních prostředků,</td></tr><tr><td class="letter">B</td><td class="answer">předkládají, banka interně sleduje účel použití prostředků z úvěru,</td></tr><tr><td class="letter">C</td><td class="answer">předkládají předem a následně do 6 měsíců od čerpání úvěru,</td></tr><tr><td class="letter">D</td><td class="answer">předkládají pouze pokud je doba splatnosti úvěru delší než 10 let.</td></tr></tbody></table>
<hr>
 
 

                 </div>
            <br><div class="pad">
                    
                    <b>Úvěrové riziko je možnost:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">že dlužník nebude schopen včas nebo vůbec plnit povinnosti vyplývající z úvěrového vztahu k věřiteli,</td></tr><tr><td class="letter">B</td><td class="answer">že věřitel nebude schopen včas nebo vůbec plnit povinnosti vyplývající z úvěrového vztahu k dlužníkovi,</td></tr><tr><td class="letter">C</td><td class="answer">změny úrokové sazby u úvěru,</td></tr><tr><td class="letter">D</td><td class="answer">znehodnocení nemovitosti, kterou je zajištěn hypoteční úvěr.</td></tr></tbody></table>
<hr>
 
 

                 </div>
            <br><div class="pad">
                    
                    <b>Pokud třetí osoba ručí za dlužníka (dle prohlášení ručitele):</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">stává se ručitelem a je zavázána vůči věřiteli stejným závazkem jako dlužník,</td></tr><tr><td class="letter">B</td><td class="answer">stává se ručitelem a je zavázána vůči dlužníkovi svým prohlášením,</td></tr><tr><td class="letter">C</td><td class="answer">stává se spoludlužníkem a je vázána stejným závazkem jako dlužník,</td></tr><tr><td class="letter">D</td><td class="answer">stává se spoludlužníkem, ale vázána jiným závazkem než dlužník.</td></tr></tbody></table>
<hr>
 
 

                 </div>
            <br><div class="pad">
                    
                    <b>Systém vyřizování stížností samostatného zprostředkovatele musí obsahovat:</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">podmínky sjednání spotřebitelského úvěru,</td></tr><tr><td class="letter correct_qq corlated" bgcolor="#1EED82">B</td><td class="answer">obecná pravidla pro informování o postupu vyřizování stížností,</td></tr><tr><td class="letter">C</td><td class="answer">návrh řešení konkrétní stížnosti,</td></tr><tr><td class="letter">D</td><td class="answer">vše uvedené v předchozích bodech.</td></tr></tbody></table>
<hr>
 
 

                 </div>
            <br><div class="pad">
                    
                    <b>Svéprávnost fyzické osoby k vyřízení určité záležitosti (včetně oprávnění uzavřít smlouvu o spotřebitelském úvěru) může být od 1.1. 2014 soudem omezena:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">na dobu nezbytně nutnou, nejdéle však na 3 roky,</td></tr><tr><td class="letter">B</td><td class="answer">na dobu nezbytně nutnou, nejdéle však na 4 roky,</td></tr><tr><td class="letter">C</td><td class="answer">na dobu nezbytně nutnou, nejdéle však na 6 let,</td></tr><tr><td class="letter">D</td><td class="answer">na dobu nezbytně nutnou, nejdéle však na 1 rok.</td></tr></tbody></table>
<hr>
 
 

                 </div>
            <br><div class="pad">
                    
                    <b>Jaký význam má institut "ochrany obydlí" při prodeji bytu?</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">Manžel, který je vlastníkem bytu, nemůže tento byt prodat bez souhlasu druhého manžela, i když ten vlastníkem ani spoluvlastníkem bytu není.</td></tr><tr><td class="letter">B</td><td class="answer">Institut chrání rodiny s dětmi před výzvami exekutora v případě, kdy je úvěrovaná rodina v prodlení se splácením spotřebitelského úvěru.</td></tr><tr><td class="letter">C</td><td class="answer">Tento institut prodlužuje ze zákona proces dražby a nuceného vystěhování rodin s nezletilými dětmi.</td></tr><tr><td class="letter">D</td><td class="answer">V případě vznesení této námitky u soudu nelze vystěhovat rodinu s dětmi z nemovitosti, jež je zatížená zástavním právem úvěrující banky. </td></tr></tbody></table>
<hr>
 
 

                 </div>
            <br><div class="pad">
                    
                    <b>Samostatný zprostředkovatel je povinen zavést, udržovat a uplatňovat mj.: </b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">postupy pro zjišťování a řízení střetu zájmů,</td></tr><tr><td class="letter">B</td><td class="answer">postupy pro řízení střetu mezi svými zaměstnanci,</td></tr><tr><td class="letter">C</td><td class="answer">systém monitoringu konfliktů na pracovišti,</td></tr><tr><td class="letter">D</td><td class="answer">postupy pro řešení konfliktů na pracovišti.</td></tr></tbody></table>
<hr>
 
 

                 </div>
            <br><div class="pad">
                    
                    <b>Zprostředkovatel zavede, udržuje a uplatňuje přiměřeně povaze, rozsahu a složitosti své činnosti:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">systém vyřizování stížností, který zahrnuje i obecná pravidla pro informování o postupu pro vyřizování stížností,</td></tr><tr><td class="letter">B</td><td class="answer">systém evidence stížností a postup jejich předávání finančnímu arbitrovi,</td></tr><tr><td class="letter">C</td><td class="answer">systém evidence stížností, který zahrnuje i pravidla pro informování České národní banky, a postup jejich předávání finančnímu arbitrovi,</td></tr><tr><td class="letter">D</td><td class="answer">systém vyřizování stížností, včetně kárných postupů vůči zaměstnancům a zprostředkovatelům.</td></tr></tbody></table>
<hr>
 
 

                 </div>
            <br><div class="pad">
                    
                    <b>Pravidla odměňování pracovníků odpovědných za posuzování úvěruschopnosti:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">nesmí být závislá na počtu nebo podílu schválených žádostí o spotřebitelský úvěr,</td></tr><tr><td class="letter">B</td><td class="answer">nesmí motivovat ke snižování počtu nebo podílu schválených žádostí o spotřebitelský úvěr,</td></tr><tr><td class="letter">C</td><td class="answer">nesmí motivovat k neplnění  počtu nebo podílu schválených žádostí o spotřebitelský úvěr,</td></tr><tr><td class="letter">D</td><td class="answer">mohou být závislá na počtu, ale nikoli na podílu schválených žádostí o spotřebitelský úvěr.</td></tr></tbody></table>
<hr>
 
 

                 </div>
            <br><div class="pad">
                    
                    <b>Úvěrem je, resp. jsou:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">věřitelem dočasně poskytnuté finanční prostředky dlužníkovi, který se je zavazuje za dohodnutých podmínek vrátit,</td></tr><tr><td class="letter">B</td><td class="answer">nenávratné cizí finanční zdroje,</td></tr><tr><td class="letter">C</td><td class="answer">neúročená půjčka,</td></tr><tr><td class="letter">D</td><td class="answer">trvale poskytnuté volné finanční zdroje.</td></tr></tbody></table>
<hr>
 
 

                 </div>
            <br><div class="pad">
                    
                    <b>Před uzavřením smlouvy o spotřebitelském úvěru:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">poskytovateli nebo zprostředkovateli nevzniká právo na odměnu nebo jinou platbu s výjimkou práva na náhradu daní, správních poplatků nebo jiných obdobných peněžitých plnění a účelně vynaložených nákladů na ocenění předmětu zajištění,</td></tr><tr><td class="letter">B</td><td class="answer">poskytovateli nebo zprostředkovateli nevzniká právo na jakoukoli odměnu nebo jinou platbu, včetně daní, správních poplatků a nákladů na ocenění předmětu zajištění,</td></tr><tr><td class="letter">C</td><td class="answer">poskytovateli nebo zprostředkovateli vzniká právo jen na platbu poplatků za zpracování úvěru a nákladů na ocenění předmětu zajištění,</td></tr><tr><td class="letter">D</td><td class="answer">poskytovateli nebo zprostředkovateli spotřebitelského úvěru vzniká právo jen na poplatky za zpracování úvěru, platbu daní, správních poplatků a nákladů na ocenění předmětu zajištění spotřebitelského úvěru.</td></tr></tbody></table>
<hr>
 
 

                 </div>
            <br><div class="pad">
                    
                    <b>Které tvrzení ohledně pravidel odměňování je v rozporu se zákonem o spotřebitelském úvěru?</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">Odměňování osob přímo se podílejících na posuzování úvěruschopnosti spotřebitele nesmí být závislé na počtu nebo podílu schválených žádostí o spotřebitelský úvěr.</td></tr><tr><td class="letter correct_qq corlated" bgcolor="#1EED82">B</td><td class="answer">Odměňování osob přímo se podílejících na poskytování rady nesmí být na újmu jejich schopnosti jednat v nejlepším zájmu spotřebitele, ale může být závislé na splnění prodejního cíle.</td></tr><tr><td class="letter">C</td><td class="answer">Pravidla odměňování nesmí motivovat k neplnění povinností podle tohoto zákona, zejména v oblasti pravidel jednání.</td></tr><tr><td class="letter">D</td><td class="answer">Před uzavřením smlouvy o spotřebitelském úvěru nevzniká poskytovateli nebo zprostředkovateli právo na odměnu nebo jinou platbu, výjimkou je například právo na úhradu účelně vynaložených nákladů na ocenění předmětu zajištění spotřebitelského úvěru.</td></tr></tbody></table>
<hr>
 
 

                 </div>
            <br><div class="pad">
                    
                    <b>Mezi postupy a pravidla vhodné z hlediska řádného poskytování spotřebitelského úvěru, které je nebankovní poskytovatel spotřebitelského úvěru povinen zavést a udržovat, nepatří:</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">pravidla pro vyřizování stížností a reklamací spotřebitelů,</td></tr><tr><td class="letter">B</td><td class="answer">pravidla pro jednání se spotřebiteli, kteří jsou v prodlení,</td></tr><tr><td class="letter">C</td><td class="answer">pravidla kontroly činnosti osob, jejichž prostřednictvím nebankovní poskytovatel spotřebitelského úvěru poskytuje spotřebitelský úvěr,</td></tr><tr><td class="letter correct_qq corlated" bgcolor="#1EED82">D</td><td class="answer">pravidla pro výpočet roční procentní sazby nákladů.</td></tr></tbody></table>
<hr>
 
 

                 </div>
            <br><div class="pad">
                    
                    <b>Co je dluhopis?</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">opravný daňový doklad,</td></tr><tr><td class="letter">B</td><td class="answer">potvrzení o uznání dluhu,</td></tr><tr><td class="letter">C</td><td class="answer">potvrzení o uhrazení dluhu v určité výši,</td></tr><tr><td class="letter correct_qq corlated" bgcolor="#1EED82">D</td><td class="answer">dluhový cenný papír.</td></tr></tbody></table>
<hr>
 
 

                 </div>
            <br><div class="pad">
                    
                    <b>Pokud při uzavírání smlouvy někdo zneužije tísně, nezkušenosti, rozumové slabosti, rozrušení nebo lehkomyslnosti druhé strany a nechá si slíbit plnění, které je k vzájemnému plnění v hrubém nepoměru, jde o:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">neplatnou smlouvu z důvodu lichvy,</td></tr><tr><td class="letter">B</td><td class="answer">platnou smlouvu, rozumová nebo emoční nezpůsobilost nemůže jít k tíži protistrany,</td></tr><tr><td class="letter">C</td><td class="answer">neplatnou smlouvu z důvodu spáchání trestného činu podvodu,</td></tr><tr><td class="letter">D</td><td class="answer">agresivní obchodní praktiku.</td></tr></tbody></table>
<hr>
 
 

                 </div>
            <br><div class="pad">
                    
                    <b>Ohledně zástavního práva zřízeného k zajištění určitého dluhu platí, že:</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">zaniká automaticky zánikem zajišťovaného dluhu,</td></tr><tr><td class="letter">B</td><td class="answer">zástavou může být pouze věc, nikoliv pohledávka,</td></tr><tr><td class="letter">C</td><td class="answer">věřitel si může kdykoliv vybrat, zda přijme to, co mu dlužník dluží, nebo zda zpeněží zástavu,</td></tr><tr><td class="letter">D</td><td class="answer">zástavní právo k movité věci vzniká vždy povinně až zápisem do rejstříku zástav.</td></tr></tbody></table>
<hr>
 
 

                 </div>
            <br><div class="pad">
                    
                    <b>Které tvrzení je pravdivé?</b><p><em>Jedna správná odpověď</em></p><table class="zsut"><tbody><tr><td class="letter">A</td><td class="answer">Je-li dluh zajištěn ručením, může si věřitel kdykoliv vybrat, zda bude požadovat splnění dluhu od dlužníka, nebo od ručitele.</td></tr><tr><td class="letter correct_qq corlated" bgcolor="#1EED82">B</td><td class="answer">Ručitelské prohlášení musí být písemné.</td></tr><tr><td class="letter">C</td><td class="answer">Dluh nelze zajistit ručením více ručitelů zároveň.</td></tr><tr><td class="letter">D</td><td class="answer">Ručení trvá i po zániku dluhu, který zajišťuje.</td></tr></tbody></table>
<hr>
 
 

                 </div>
            <br><div class="pad">
                    
                    <b>Které tvrzení je pravdivé?</b><p><em>Jedna správná odpověď</em></p><table class="zsut"><tbody><tr><td class="letter correct_qq corlated" bgcolor="#1EED82">A</td><td class="answer">Zaplacení smluvní pokuty nezbavuje dlužníka povinnosti splnit dluh zajištěný smluvní pokutou.</td></tr><tr><td class="letter">B</td><td class="answer">Dohodne-li se dlužník se třetí osobou, že tato osoba bude namísto něho novým dlužníkem ze smlouvy o spotřebitelském úvěru, není potřebný souhlas věřitele k tomu, aby taková změna skutečně proběhla.</td></tr><tr><td class="letter">C</td><td class="answer">Ručením nelze zajistit pouze část dluhu.</td></tr><tr><td class="letter">D</td><td class="answer">Postoupit pohledávku může věřitel jen se souhlasem dlužníka.</td></tr></tbody></table>
<hr>
 
 

                 </div>
            <br></body></html>